{
    "1": "ቦኤዝም ወደ ከተማይቱ በር አደባባይ ወጥቶ በዚያ ተቀመጠ። እነሆም፥ ቦኤዝ ስለ እርሱ ይናገር የነበረው የቅርብ ዘመድ ሲያልፍ ቦኤዝ፦ አንተ ቀርበህ በዚህ ተቀመጥ አለው። እርሱም ቀረብ ብሎ ተቀመጠ።",
    "2": "ቦኤዝም ከከተማይቱ ሽማግሌዎች አስር ሰዎች ጠርቶ፦ በዚህ ተቀመጡ አላቸው። እነርሱም ተቀመጡ።",
    "3": "ቦኤዝም የቅርብ ዘመዱን፦ ከሞአብ ምድር የተመለሰችው ኑሃሚን የወንድማችንን የአቤሜሌክን ጢንጦ ትሸጣለች።",
    "4": "እኔም በዚህ በተቀመጡት በህዝቤ ሽማግሌዎች ፊት እንድትገዛው አስታውቅህ ዘንድ አሰብሁ። መቤዠት ብትወድድ ተቤዠው፤ መቤዠት ባትወድድ ግን ከአንተ በቀር ሌላ ወራሽ የለምና፥ እኔም ከእአንተ በኋላ ነኝና እንዳውቀው ንገረኝ አለው። እርሱም፦ እቤዠዋለሁ አለው።",
    "5": "ቦኤዝም፦ እርሻውን ከኑሃሚን እጅ በምትገዛበት ቀን፥ ለሞተው በርስቱ ስሙን እንድታስነሳለት ከምዋቹ ሚስት ከሞአባዊቱ ከሩት ደግሞ ትገዛለህ አለ።",
    "6": "የቅርብ ዘመዱም፦ የራሴን ርስት እንዳላበላሽ መቤዠት አልችልም፤ እኔ መቤዠቱን አልችልምና አንተ ከእኔ መቤዠቱን ውሰደው አለ።",
    "7": "በጥንት ጊዜም፥ ማንም ቢሸጥ ቢለውጥም፥ ነገሩን ለማፅናት ሰው ጫማውን እንዲያወልቅ ለባልንጀራውም እንዲሰጠው በእስራኤል ዘንድ ልማድ ነበረ። ይህም በእስራኤል ምስክር ነበረ።",
    "8": "የቅርብ ዘመዱም ቦኤዝን፦ አንተ ግዛው አለው፤ ጫማውንም አወለቀ።",
    "9": "ቦኤዝም ሽማግሌዎችንና ህዝቡን ሁሉ፦ ለአቤሜሌክና ለኬሌዎን ለመሃሎንም የነበረውን ሁሉ ከኑሃሚን እጅ እንደ ገዛሁ እናንተ ዛሬ ምስክሮች ናችሁ።",
    "10": "ደግሞም የምዋቹ ስም ከወንድሞቹ መካከል ከአገሩም ደጅ እንዳይጠፋ፥ የምዋቹን ስም በርስቱ ላይ እንዳስነሳ የመሃሎንን ሚስት ሞአባዊቱን ሩትን ሚስት ትሆነኝ ዘንድ ወሰድሁአት፤ እናንተም ዛሬ ምስክሮች ናችሁ አላቸው።",
    "11": "በከተማይቱ በር አደባባይም የነበሩ ህዝብ ሁሉ ሽማግሌዎቹም፦ እኛ ምስክሮች ነን፤ እግዚአብሔር ይህችን ወደ ቤትህ የምትገባውን ሴት የእስራኤልን ቤት እንደ ሰሩ እንደ ሁለቱ እንደ ራሄልና እንደ ልያ ያድርጋት፤ አንተም በኤፍራታ ባለ ጠጋ ሁን፥ ስምህም በቤተ ልሄም ይጠራ።",
    "12": "ቤትህም እግዚአብሔር ከዚህች ቆንጆ ከሚሰጥህ ዘር ትእማር ለይሁዳ እንደ ወለደችው እንደ ፋሬስ ቤት ይሁን አሉት።",
    "13": "ቦኤዝም ሩትን ወሰደ፥ ሚስትም ሆነችው፤ ደረሰባትም፥ እግዚአብሔርም ፅንስ ሰጣት፥ ወንድ ልጅም ወለደች።",
    "14": "ሴቶችም ኑሃሚንን፦ ዛሬ ዋርሳ ያላሳጣሽ እግዚአብሔር ይባረክ፤ ስሙም በእስራኤል ይጠራ።",
    "15": "ከሰባትም ወንዶች ልጆች ይልቅ ለአንቺ ከምትሻል ከምትወድድሽ ምራት ተወልዶአልና ሰውነትሽን ያሳድሰዋል፥ በእርጅናሽም ይመግብሻል አሉአት።",
    "16": "ኑሃሚንም ህፃኑን ወሰደች አቀፈችውም፥ ሞግዚትም ሆነችው።",
    "17": "ሴቶችም ጎረቤቶችዋ፥ ለኑሃሚን ወንድ ልጅ ተወለደላት እያሉ ስም አወጡለት፤ ስሙንም ኢዮቤድ ብለው ጠሩት። እርሱም የዳዊት አባት የእሴይ አባት ነው።",
    "18": "የፋሬስም ትውልድ ይህ ነው፤ ፋሬስ ኤስሮምን ወለደ፥",
    "19": "ኤስሮምም አራምን ወለደ፥ አራምም አሚናዳብን ወለደ፥",
    "20": "አሚናዳብም ነአሶንን ወለደ፥ ነአሶንም ሰልሞንን ወለደ፥",
    "21": "ሰልሞንም ቦኤዝን ወለደ፥",
    "22": "ቦኤዝም ኢዮቤድን ወለደ፥ ኢዮቤድም እሴይን ወለደ፥ እሴይም ዳዊትን ወለደ።"
}