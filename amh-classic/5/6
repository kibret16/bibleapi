{
    "1-2": "አንተ ልጅህም የልጅ ልጅህም በእድሜአችሁ ሁሉ ልትወርሱአት በምትገቡባት ምድር ታደርጉአት ዘንድ፥ አምላክህን እግዚአብሔርን ፈርተህ እኔ ለአንተ ያዘዝሁትን ስርአቱንና ትእዛዙን ሁሉ ትጠብቅ ዘንድ፥ እድሜህም ይረዝም ዘንድ፥ አምላካችሁ እግዚአብሔር እንዳስተምራችሁ ያዘዛት ትእዛዝና ስርአት ፍርድም ይህች ናት።",
    "3": "እንግዲህ፥ እስራኤል ሆይ፥ ስማ፤ መልካምም እንዲሆንልህ፥ የአባቶችህም አምላክ እግዚአብሔር እንደ ተናገረ ወተትና ማር በምታፈስሰው ምድር እጅግ እንድትበዛ፥ ታደርጋት ዘንድ ጠብቅ።",
    "4": "እስራኤል ሆይ፥ ስማ፤ አምላካችን እግዚአብሔር አንድ እግዚአብሔር ነው፤",
    "5": "አንተም አምላክህን እግዚአብሔርን በፍፁም ልብህ በፍፁምም ነፍስህ በፍፁምም ሃይልህ ውደድ።",
    "6": "እኔም ዛሬ አንተን የማዝዘውን ይህን ቃል በልብህ ያዝ።",
    "7": "ለልጆችህም አስተምረው፥ በቤትህም ስትቀመጥ፥ በመንገድም ስትሄድ፥ ስትተኛም፥ ስትነሳም ተጫወተው።",
    "8": "በእጅህም ምልክት አድርገህ እሰረው፤ በአይኖችህም መካከል እንደክታብ ይሁንልህ።",
    "9": "በቤትህም መቃኖች በደጃፍህም በሮች ላይ ፃፈው።",
    "10": "አምላክህ እግዚአብሔር ለአንተ ሊሰጣት ለአባቶችህ ለአብርሃምና ለይስሃቅ ለያእቆብም ወደ ማለላቸው ምድር ባገባህ ጊዜ ያልሰራሃቸውንም ታላቅና መልካም ከተሞች፥",
    "11": "ያልሞላሃቸውንም ሃብትን የሞሉ ቤቶች፥ ያልማስሃቸውንም የተማሱ ጉድጓዶች፥ ያልተከልሃቸውንም ወይንና ወይራ በሰጠህ ጊዜ፥ በበላህና በጠገብህም ጊዜ",
    "12": "በዚያን ጊዜ ከግብፅ ምድር ከባርነት ቤት ያወጣህን እግዚአብሔርን እንዳትረሳ ተጠንቀቅ።",
    "13": "አምላክህን እግዚአብሔርን ፍራ፤ እርሱንም አምልክ በስሙም ማል።",
    "14-15": "በመካከልህ ያለው አምላክህ እግዚአብሔር ቀናተኛ አምላክ ነውና የአምላክህ የእግዚአብሔር ቁጣ እንዳይነድድብህ ከምድርም ፊት እንዳያጠፋህ፥ በዙሪያችሁ ያሉት አህዛብ የሚያመልኩአቸውን ሌሎችን አማልክት አትከተሉ።",
    "16": "በማሳህ እንደ ፈተናችሁት አምላካችሁን እግዚአብሔርን አትፈታተኑት።",
    "17": "ለእናንተ ያዘዘውን የአምላካችሁን የእግዚአብሔርን ትእዛዝ ምስክሩንም ስርአቱንም አጥብቃችሁ ጠብቁ።",
    "18-19": "መልካምም ይሆንልህ ዘንድ፥ እግዚአብሔርም ለአባቶችህ ወደ ማለላቸው ወደ መልካሚቱ ምድር ገብተህ እርስዋን ትወርስ ዘንድ፥ እግዚአብሔርም እንደ ተናገረ ጠላቶችህን ሁሉ ከፊትህ ያወጣልህ ዘንድ፥ በእግዚአብሔር ፊት ቅኑንና መልካሙን አድርግ።",
    "20": "በኋለኛው ዘመንም ልጅህ፦ አምላካችን እግዚአብሔር ያዘዛችሁ ምስክርና ስርአት ፍርድስ ምንድር ነው? ብሎ በጠየቀህ ጊዜ፥",
    "21": "አንተ ልጅህን በለው፦ በግብፅ የፈርኦን ባርያዎች ነበርን፤ እግዚአብሔርም በፅኑ እጅ ከግብፅ አወጣን፤",
    "22": "እግዚአብሔርም ከግብፅና በፈርኦን በቤቱም ሁሉ ላይ እኛ እያየን ታላቅና ክፉ ምልክት ተአምራትም አደረገ።",
    "23": "ለአባቶቻችን ወደ ማለላቸው ምድር አግብቶ እርስዋን ይሰጠን ዘንድ ከዚያ አወጣን።",
    "24": "እንደ ዛሬም በህይወት እንዲያኖረን፥ ሁልጊዜም መልካም እንዲሆንልን፥ አምላካችንን እግዚአብሔርን እንፈራ ዘንድ፥ ይህችንም ስርአት ሁሉ እናደርግ ዘንድ እግዚአብሔር አዘዘን።",
    "25": "እርሱም እንዳዘዘን በአምላካችን በእግዚአብሔር ፊት እናደርጋት ዘንድ ይህችን ትእዛዝ ሁሉ ብንጠብቅ ለእኛ ፅድቅ ይሆንልናል።"
}