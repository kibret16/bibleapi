{
    "1": "እንግዲህ፥ ልጄ ሆይ፥ አንተ በክርስቶስ ኢየሱስ ባለው ፀጋ በርታ።",
    "2": "ብዙ ሰዎች የመሰከሩለትን ከእኔም የሰማኸውን ሌሎችን ደግሞ ሊያስተምሩ ለሚችሉ ለታመኑ ሰዎች አደራ ስጥ።",
    "3": "እንደ ኢየሱስ ክርስቶስ በጎ ወታደር ሆነህ፥ አብረኸኝ መከራ ተቀበል።",
    "4": "የሚዘምተው ሁሉ ለጦር ያስከተተውን ደስ ያሰኝ ዘንድ ትዳር በሚገኝበት ንግድ ራሱን አያጠላልፍም።",
    "5": "ደግሞም በጨዋታ የሚታገል ማንም ቢሆን፥ እንደሚገባ አድርጎ ባይታገል፥ የድሉን አክሊል አያገኝም።",
    "6": "የሚደክመው ገበሬ ፍሬውን ከሚበሉት መጀመሪያ እንዲሆን ይገባዋል።",
    "7": "የምለውን ተመልከት፤ ጌታም በነገር ሁሉ ማስተዋልን ይስጥህ።",
    "8": "በወንጌል እንደምሰብከው፥ ከሙታን የተነሳውን፥ ከዳዊት ዘርም የሆነውን ኢየሱስ ክርስቶስን አስብ፤",
    "9": "ይህንም በመስበክ እንደ ክፉ አድራጊ እስክታሰር ድረስ መከራ እቀበላለሁ፥ የእግዚአብሔር ቃል ግን አይታሰርም።",
    "10": "ስለዚህ እነርሱ ደግሞ በክርስቶስ ኢየሱስ ያለውን መዳን ከዘላለም ክብር ጋር እንዲያገኙ ስለ ተመረጡት በነገር ሁሉ እፀናለሁ።",
    "11": "ቃሉ የታመነ ነው እንዲህ የሚለው፦ ከእርሱ ጋር ከሞትን፥ ከእርሱ ጋር ደግሞ በህይወት እንኖራለን፤",
    "12": "ብንፀና፥ ከእርሱ ጋር ደግሞ እንነግሳለን፤ ብንክደው፥ እርሱ ደግሞ ይክደናል፤",
    "13": "ባናምነው፥ እርሱ የታመነ ሆኖ ይኖራል፤ ራሱን ሊክድ አይችልምና።",
    "14": "ይህን አሳስባቸው፥ በቃልም እንዳይጣሉ በእግዚአብሔር ፊት ምከራቸው፥ ይህ ምንም የማይረባ የሚሰሙትንም የሚያፈርስ ነውና።",
    "15": "የእውነትን ቃል በቅንነት የሚናገር የማያሳፍርም ሰራተኛ ሆነህ፥ የተፈተነውን ራስህን ለእግዚአብሔር ልታቀርብ ትጋ።",
    "16": "ነገር ግን ለአለም ከሚመች ከከንቱ መለፍለፍ ራቅ፤ ሃጢአተኝነታቸውን ከፊት ይልቅ ይጨምራሉና፥ ቃላቸውም እንደ ጭንቁር ይባላል፤",
    "17": "ከእነርሱም ሄሜኔዎስና ፊሊጦስ ናቸው፤",
    "18": "እነዚህም፦ ትንሳኤ ከአሁን በፊት ሆኖአል እያሉ፥ ስለ እውነት ስተው፥ የአንዳንዶችን እምነት ይገለብጣሉ።",
    "19": "ሆኖም፦ ጌታ ለእርሱ የሆኑትን ያውቃል፥ ደግሞም፦ የጌታን ስም የሚጠራ ሁሉ ከአመፅ ይራቅ የሚለው ማህተም ያለበት የተደላደለ የእግዚአብሔር መሰረት ቆሞአል።",
    "20": "በትልቅም ቤት የእንጨትና የሸክላ እቃ ደግሞ አለ እንጂ የወርቅና የብር እቃ ብቻ አይደለም፥ እኩሌቶቹም ለክብር፥ እኩሌቶቹም ለውርደት ይሆናሉ፤",
    "21": "እንግዲህ ማንም ራሱን ከእነዚህ ቢያነፃ፥ ለክብር የሚሆን የተቀደሰም ለጌታውም የሚጠቅም ለበጎም ስራ ሁሉ የተዘጋጀ እቃ ይሆናል።",
    "22": "ከክፉ የጎልማሳነት ምኞት ግን ሽሽ፥ በንፁህም ልብ ጌታን ከሚጠሩ ጋር ፅድቅን እምነትን ፍቅርን ሰላምን አጥብቀህ ተከተል።",
    "23": "ነገር ግን ጠብን እንዲያመጣ አውቀህ ከሰነፎችና ካልተማሩ ምርመራ ራቅ፤",
    "24": "የጌታም ባርያ ለሰው ሁሉ ገር ለማስተማርም የሚበቃ ለትእግስትም የሚፀና ሊሆን እንጂ ሊጣላ አይገባውም።",
    "25": "ደግሞም፦ ምናልባት እግዚአብሔር እውነትን ያውቁ ዘንድ ንስሃን ይሰጣቸዋልና ፈቃዱን ለማድረግ በዲያብሎስ ህያዋን ሆነው ከተያዙበት ወጥመድ ወጥተው፥ ወደ አእምሮ ይመለሳሉ ብሎ የሚቃወሙትን በየዋህነት ይቅጣ።"
}