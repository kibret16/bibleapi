{
    "1": "ሴዴቅያስም በነገሰ በዘጠኝኛው አመት በአስረኛው ወር ከወሩም በአስረኛው ቀን የባቢሎን ንጉስ ናቡከደነፆርና ሰራዊቱ ሁሉ ወደ ኢየሩሳሌም መጥተው ከበቡአት፤ በዙሪያዋም እርድ ሰሩባት።",
    "2": "ከተማይቱም እስከ ንጉሱ እስከ ሴዴቅያስ እስከ አስራ አንደኛው አመት ድረስ ተከብባ ነበር።",
    "3": "በአራተኛውም ወር በዘጠኝኛው ቀን በከተማይቱ ራብ ፀንቶ ነበርና ለአገሩ ሰዎች እንጀራ ታጣ።",
    "4": "ከተማይቱም ተሰበረች፥ ሰልፈኞችም ሁሉ በሁለት ቅጥር መካከል ባለው በር ወደ ንጉሱ አትክልት በሚወስደው መንገድ በሌሊት ሸሹ፤ ከለዳውያንም በከተማይቱ ዙሪያ ነበሩ በአረባም መንገድ ሄዱ።",
    "5": "የከለዳውያንም ሰራዊት ንጉሱን ተከታተሉ፥ በኢያሪኮም ሜዳ ያዙት፤ ሰራዊቱም ሁሉ ከእርሱ ተለይተው ተበትነው ነበር።",
    "6": "ንጉሱንም ይዘው የባቢሎን ንጉስ ወዳለበት ወደ ሪብላ አመጡት ፍርድም ፈረዱበት።",
    "7": "የሴዴቅያስንም ልጆች በፊቱ ገደሉአቸው፤ የሴዴቅያስንም አይኖች አወጡ፥ በሰንሰለትም አሰሩት፥ ወደ ባቢሎንም ወሰዱት።",
    "8": "በባቢሎንም ንጉስ በናቡከደነፆር በአስራ ዘጠኝኛው አመት በአምስተኛው ወር ከወሩም በሰባተኛው ቀን የባቢሎን ንጉስ ባርያ የዘበኞቹ አለቃ ናቡዘረዳን ወደ ኢየሩሳሌም መጣ።",
    "9": "የእግዚአብሔርንም ቤትና የንጉሱን ቤት አቃጠለ፤ የኢየሩሳሌምንም ቤቶች ሁሉ፥ ታላላቆቹን ቤቶች ሁሉ፥ በእሳት አቃጠለ።",
    "10": "ከዘበኞቹም አለቃ ጋር የነበረው የከለዳውያን ሰራዊት ሁሉ የኢየሩሳሌምን ቅጥር ዙሪያዋን አፈረሱ።",
    "11": "የዘበኞቹም አለቃ ናቡዘረዳን በከተማይቱ ውስጥ የቀረውን ህዝብ፥",
    "12": "የዘበኞቹም አለቃ ከአገሩ ድሆች ወይን ተካዮችና አራሾች እንዲሆኑ አስቀረ።",
    "13": "ከለዳውያንም በእግዚአብሔር ቤት ውስጥ የነበሩትን የናስ አምዶች፥ በእግዚአብሔርም ቤት የነበሩትን መቀመጫዎችና የናስ ኩሬ ሰባበሩ፥ ናሱንም ወደ ባቢሎን ወሰዱ።",
    "14": "ምንቸቶቹንና መጫሪያዎቹንም መኮስተሪያዎቹንና ጭልፋዎቹንም የሚያገለግሉበትንም የናስ እቃ ሁሉ ወሰዱ።",
    "15": "የዘበኞቹም አለቃ ማንደጃዎቹንና መቀመጨዎቹን፥ የወርቁን እቃ ሁሉ በወርቅ፥ የብሩንም በብር አድርጎ ወሰደ።",
    "16": "ሰሎሞንም ለእግዚአብሔር ቤት የሰራቸውን ሁለቱን አምዶች አንዱንም ኩሬ መቀመጫዎቹንም ወሰደ፤ ለእነዚህ እቃዎች ሁሉ ናስ ሚዛን አልነበረውም።",
    "17": "የአንዱም አምድ ቁመት አስራ ስምንት ክንድ ነበረ፥ የናስም ጉልላት ነበረበት፤ የጉልላቱም ርዝመት ሶስት ክንድ ነበረ፥ በጉልላቱም ላይ በዙሪያው የናስ መርበብና ሮማኖች ነበሩ፤ እንዲሁም ደግሞ በሁለተኛው አምድ ላይ መርበብ ነበረበት።",
    "18": "የዘበኞቹም አለቃ ታላቁን ካህን ሰራያን ሁለተኛውንም ካህን ሶፎንያስን ሶስቱንም በረኞች ወሰደ።",
    "19": "ከከተማይቱም በሰልፈኞች ላይ ተሾመው ከነበሩት አንዱን ጃንደረባ፥ በከተማይቱም የተገኙትን በንጉሱ ፊት የሚቆሙትን አምስቱን ሰዎች፥ የአገሩንም ህዝብ የሚያሰልፍ የሰራዊቱን አለቃ ፀሃፊ፥ በከተማይቱም ከተገኙት ከአገሩ ህዝብ ስድሳ ሰዎች ወሰደ።",
    "20": "የዘበኞቹም አለቃ ናቡዘረዳን ወስዶ የባቢሎን ንጉስ ወዳለበት ወደ ሪብላ አመጣቸው።",
    "21": "የባቢሎንም ንጉስ መታቸው፥ በሃማትም ምድር ባለችው በሪብላ ገደላቸው። እንዲሁ ይሁዳ ከአገሩ ተማረከ።",
    "22": "የባቢሎንም ንጉስ ናቡከደነፆር በይሁዳ ምድር በቀረው ህዝብ ላይ የሳፋንን ልጅ የአኪቃምን ልጅ ጎዶልያስን አለቃ አደረገው።",
    "23": "የጭፍሮቹም አለቆች ሁሉ፥ የናታንያ ልጅ እስማኤል፥ የቃሬያም ልጅ ዮሃናን፥ የነጦፋዊውም የተንሁሜት ልጅ ሰራያ፥ የማእካታዊውም ልጅ ያእዛንያ፥ ሰዎቻቸውም የባቢሎን ንጉስ ጎዶልያስን እንደ ሾመ በሰሙ ጊዜ ወደ ጎዶልያስ ወደ ምፅጳ መጡ።",
    "24": "ጎዶልያስም፦ ከከለዳውያን ሎሌዎች የተነሳ አትፍሩ፥ በአገሩ ተቀመጡ፥ ለባቢሎንም ንጉስ ተገዙ፥ መልካምም ይሆንላችኋል ብሎ ለእነርሱና ለሰዎቻቸው ማለላቸው።",
    "25": "በሰባተኛው ወር ግን የመንግስት ዘር የነበረ የኤሊሳማ ልጅ የናታንያ ልጅ እስማኤል ከእርሱም ጋር አስር ሰዎች መጥተው ጎዶልያስንና ከእርሱ ጋር በምፅጳ የነበሩትን አይሁድንና ከለዳውያንን እስኪሞቱ ድረስ መቱአቸው።",
    "26": "ከለዳውያንንም ፈርተው ነበርና ከታናሹ ጀምሮ እስከ ታላቁ ድረስ ህዝቡ ሁሉ የጭፍሮቹም አለቆች ተነስተው ወደ ግብፅ መጡ።",
    "27": "እንዲህም ሆነ፤ የይሁዳ ንጉስ ዮአኪን በተማከረ በሰላሳ ሰባተኛው አመት በአስራ ሁለተኛው ወር ከወሩም በሃያ ሰባተኛው ቀን የባቢሎን ንጉስ ዮርማሮዴቅ በነገሰ በአንደኛው አመት የይሁዳ ንጉስ ዮአኪንን ከወህኒ አወጣው፤",
    "28": "በፍቅርም ተናገረው፥ ዙፋኑንም ከእርሱ ጋር በባቢሎን ከነበሩት ነገስታት ዙፋን በላይ አደረገለት።",
    "29": "በወህኒም ውስጥ ለብሶት የነበረውን ልብስ ለወጠለት፤ ዮአኪንም በህይወቱ ዘመን ሁሉ በፊቱ ሁልጊዜ እንጀራ ይበላ ነበር።",
    "30": "ንጉሱም በህይወቱ ዘመን ሁሉ የዘወትር ቀለብ እለት እለት ይሰጠው ነበር።"
}