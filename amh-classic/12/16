{
    "1": "በሮሜልዩ ልጅ በፋቁሄ በአስራ ሰባተኛው አመት የይሁዳ ንጉስ የኢዮአታም ልጅ አካዝ ነገሰ።",
    "2": "አካዝ መንገስ በጀመረ ጊዜ የሃያ አመት ጉልማሳ ነበረ፤ በኢየሩሳሌምም አስራ ስድስት አመት ነገሰ፤ እንደ አባቱም እንደ ዳዊት በአምላኩ በእግዚአብሔር ፊት ቅን ነገር አላደረገም።",
    "3": "ነገር ግን በእስራኤል ነገስታት መንገድ ሄደ፤ ደግሞም እግዚአብሔር ከእስራኤል ልጆች ፊት እንዳሳደዳቸው እንደ አህዛብ ርኩሰት ልጁን በእሳት አሳለፈው።",
    "4": "በመስገጃዎችና በኮረብቶቹ ላይ በለመለመውም ዛፍ ሁሉ በታች ይሰዋና ያጥን ነበር።",
    "5": "የዚያን ጊዜም የሶርያ ንጉስ ረአሶንና የእስራኤል ንጉስ የሮሜልዩ ልጅ ፋቁሄ ሊዋጉ ወደ ኢየሩሳሌም መጡ፤ አካዝንም ከበቡት፥ ሊያሸንፉት ግን አልቻሉም።",
    "6": "በዚያም ዘመን የሶርያ ንጉስ ረአሶን ኤላትን ወደ ሶርያ መለሰ፥ አይሁድንም ከኤላት አሳደደ፤ ኤዶማውያንም ወደ ኤላት መጥተው እስከ ዛሬ ድረስ በእርስዋ ተቀምጠዋል።",
    "7": "አካዝም፦ እኔ ባርያህና ልጅህ ነኝ፤ መጥተህ ከተነሱብን ከሶርያ ንጉስና ከእስራኤል ንጉስ እጅ አድነኝ ብሎ ወደ አሶር ንጉስ ወደ ቴልጌልቴልፌልሶር መልእክተኞችን ላከ።",
    "8": "አካዝም በእግዚአብሔር ቤትና በንጉሱ ቤት መዛግብት የተገኘውን ብርና ወርቅ ወስዶ ወደ አሶር ንጉስ ገፀ በረከት አድርጎ ሰደደው።",
    "9": "የአሶርም ንጉስ ሰማው፤ የአሶርም ንጉስ በደማስቆ ላይ ወጣባት፤ ወሰዳትም፥ ህዝብዋንም ወደ ቂር አፈለሳቸው፥ ረአሶንንም ገደለ።",
    "10": "ንጉሱም አካዝ የአሶርን ንጉስ ቴልጌልቴልፌልሶርን ሊገናኘው ወደ ደማስቆ ሄደ፤ በደማስቆ የነበረውን መሰዊያ አየ፤ ንጉሱም አካዝ የመሰዊያውን ምሳሌና የአሰራሩን መልክ ወደ ካህኑ ወደ ኦርያ ላከው።",
    "11": "ካህኑም ኦርያ መሰዊያ ሰራ፤ ንጉሱ አካዝ ከደማስቆ ልኮ እንዳዘዘው ሁሉ እንዲሁ ካህኑ ኦርያ ንጉሱ አካዝ ከደማስቆ እስኪመጣ ድረስ ሰራው።",
    "12": "ንጉሱም ከደማስቆ በመጣ ጊዜ መሰዊያውን አየ፤ ንጉሱም ወደ መሰዊያው ቀርቦ በእርሱ ላይ ወጣ።",
    "13": "በመሰዊያውም ላይ የሚቃጠለውን መስዋእትና የእህሉን ቁርባን አሳረገ፥ የመጠጡንም ቁርባን አፈሰሰ፥ የደህንነቱንም መስዋእት ደም ረጨ።",
    "14": "በእግዚአብሔርም ፊት የነበረውን የናሱን መሰዊያ ከመቅደሱ ፊት ከመሰዊያውና ከእግዚአብሔር ቤት መካከል ፈቀቅ አድርጎ በመሰውያው አጠገብ በሰሜን በኩል አኖረው።",
    "15": "ንጉሱም አካዝ፦ የሚቃጠለውን የጥዋት መስዋእት፥ የማታውንም የእህሉን ቁርባን፥ የንጉሱንም የሚቃጠለውን መስዋእትና የእህሉን ቁርባን፥ ለአገሩም ህዝብ የሚሆን የሚቃጠለውን መስዋእትና የእህሉን የመጠጡንም ቁርባን በታላቁ መሰዊያ ላይ አቅርብ የሚቃጠለውንም መስዋእት ደም ሁሉ የሌላ መስዋእቱንም ደም ሁሉ ርጭበት የናሱ መሰዊያ ግን እኔ እጠይቅበት ዘንድ ይሁን ብሎ ካህኑን ኦርያን አዘዘው።",
    "16": "ካህኑ ኦርያ ንጉሱ አካዝ እንዳዘዘው ሁሉ እንዲሁ አደረገ።",
    "17": "ንጉሱም አካዝ የመቀመጫዎችን ክፈፍ ቆረጠ፥ ከእነርሱም የመታጠቢያውን ሰኖች ወሰደ፤ ኩሬውንም ከበታቹ ከነበሩት ከናሱ በሬዎች አወረደው፥ በጠፍጣፋውም ድንጋይ ላይ አኖረው።",
    "18": "በእግዚአብሔርም ቤት የዙፋኑን መሰረት ሰራ፤ ስለ አሶርም ንጉስ በውጭ ያለውን የንጉሱን መንገድ ወደ እግዚአብሔር ቤት አዞረው።",
    "19": "የቀረውም አካዝ ያደረገው ነገር በይሁዳ ነገስታት ታሪክ መፅሃፍ የተፃፈ አይደለምን?",
    "20": "አካዝም ከአባቶቹ ጋር አንቀላፋ፥ በዳዊትም ከተማ ከአባቶቹ ጋር ተቀበረ ልጁም ህዝቅያስ በእርሱ ፋንታ ነገሰ።"
}