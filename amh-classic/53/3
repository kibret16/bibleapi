{
    "1-2": "በቀረውስ፥ ወንድሞች ሆይ፥ የጌታ ቃል እንዲሮጥ በእናንተም ዘንድ ደግሞ እንደሚሆን እንዲከበር፥ እምነትም ለሁሉ ስለማይሆን ከአመፀኞችና ከክፉዎች ሰዎች እንድንድን ስለ እኛ ፀልዩ።",
    "3": "ነገር ግን የሚያፀናችሁ ከክፉውም የሚጠብቃችሁ ጌታ የታመነ ነው።",
    "4": "የምናዛችሁንም አሁን እንድታደርጉ ወደ ፊትም ደግሞ እንድታደርጉ ስለ እናንተ በጌታ ታምነናል።",
    "5": "ጌታም ወደ እግዚአብሔር ፍቅር ወደ ክርስቶስም ትእግስት ልባችንን ያቅናው።",
    "6": "ወንድሞች ሆይ፥ ከእኛ እንደ ተቀበለው ወግ ሳይሆን ያለ ስርአት ከሚሄድ ወንድም ሁሉ ትለዩ ዘንድ በጌታችን በኢየሱስ ክርስቶስ ስም እናዛችኋለን።",
    "7": "እኛን ልትመስሉ እንዴት እንደሚገባችሁ ራሳችሁ ታውቃላችሁና፤ በእናንተ ዘንድ ያለ ስርአት አልሄድንምና፤",
    "8": "ከእናንተ ዘንድ በአንዱ ስንኳ እንዳንከብድበት፥ ሌሊትና ቀን በድካምና በጥረት እየሰራን እንኖር ነበር እንጂ፥ ከማንም እንጀራን እንዲያው አልበላንም።",
    "9": "ይህም እኛን ልትመስሉ ራሳችንን እንደ ምሳሌ እንሰጣችሁ ዘንድ ነበር እንጂ፥ ያለ ስልጣን ስለ ሆንን አይደለም።",
    "10": "ደግሞ ከእናንተ ጋር ፦ሊሰራ የማይወድ አይብላ ብለን አዘናችሁ ነበርና።",
    "11": "ስራ ከቶ ሳይሰሩ፥ በሰው ነገር እየገቡ፥ ያለ ስርአት ከእናንተ ዘንድ ስለሚሄዱ ስለ አንዳንዶች ሰምተናልና።",
    "12": "እንደነዚህ ያሉትንም በፀጥታ እየሰሩ የገዛ እንጀራቸውን ይበሉ ዘንድ በጌታችን በኢየሱስ ክርስቶስ እናዛቸዋለን እንመክራቸውማለን።",
    "13": "እናንተ ግን፥ ወንድሞች ሆይ፥ መልካም ስራን ለመስራት አትታክቱ።",
    "14": "በዚህ መልእክት ለተላከ ቃላችን የማይታዘዝ ማንም ቢኖር፥ ይህን ተመልከቱት፥ ያፍርም ዘንድ ከእርሱ ጋር አትተባበሩ።",
    "15": "ነገር ግን እንደ ወንድም ገስፁት እንጂ እንደ ጠላት አትቁጠሩት።",
    "16": "የሰላምም ጌታ ራሱ በሁሉ መንገድ ዘወትር ሰላምን ይስጣችሁ። ጌታ ከሁላችሁ ጋር ይሁን።",
    "17": "በገዛ እጄ የተፃፈ የእኔ የጳውሎስ ሰላምታ ይህ ነው፤ የመልእክቴ ሁሉ ማስረጃ ይህ ነው፤ እንዲህ እፅፋለሁ።",
    "18": "የጌታችን የኢየሱስ ክርስቶስ ፀጋ ከሁላችሁ ጋር ይሁን።"
}