{
    "1": "እግዚአብሔርም ሙሴን እንዲህ ብሎ ተናገረው፦",
    "2": "እይ ከይሁዳ ነገድ የሚሆን የሆር የልጅ ልጅ፥ የኡሪ ልጅ ባስልኤልን በስሙ ጠርቼዋለሁ።",
    "3": "በስራ ሁሉ ብልሃት በጥበብም በማስተዋልም በእውቀትም የእዚአብሄርን መንፈስ ሞላሁበት፤",
    "4": "የጥበብን ስራ ያስተውል ዘንድ፥ በወርቅና በብር በናስም ይሰራ ዘንድ፥",
    "5": "ለፈርጥ የሚሆነውን የእንቁ ድንጋይ ይቀርፅ ዘንድ፥ እንጨቱንም ይጠርብ ዘንድ፥ ስራውንም ሁሉ ይሰራ ዘንድ።",
    "6": "እኔም እነሆ ከእርሱ ጋር ከዳን ነገድ የሚሆን የአሂሳሚክን ልጅ ኤልያብን ሰጠሁ፤ ያዘዝሁህን ሁሉ ያደርጉ ዘንድ በልባቸው ጥበበኞች በሆኑት ሁሉ ጥበብን አኖርሁ።",
    "7": "የመገናኛውን ድንኳን፥ የምስክሩንም ታቦት፥ በእርሱም ላይ ያለውን የስርየት መክደኛውን፥ የድንኳኑንም እቃ ሁሉ፥",
    "8": "ገበታውንም እቃውንም፥ ከእቃው ሁሉ ጋር የነፃውን መቅረዝ፥ የእጣን መሰዊያውን፥",
    "9": "ለሚቃጠል መስዋት የሚሆነውንም መሰዊያ እቃውንም ሁሉ፥ የመታጠቢያውን ሰንም መቀመጫውንም፥ በብልሃት የተሰራውንም ልብስ፥",
    "10": "በክህነት እኔን የሚያገለግሉበትን የካህኑን የአሮንን ልብሰ ተክህኖና የልጆቹን ልብስ፥",
    "11": "የቅብአቱንም ዘይት፥ ለመቅደሱ የሚሆን የጣፋጭ ሽቱውንም እጣን እንዳዘዝሁህ ሁሉ ያድርጉ።",
    "12": "እግዚአብሔርም ሙሴን እንዲህ ሲል ተናገረው፦",
    "13": "ለእስራኤል ልጆች እንዲህ ብለህ ንገራቸው፦ እኔ የምቀድሳችሁ እግዚአብሔር እንደ ሆንሁ ታውቁ ዘንድ በእኔና በእናንተ ዘንድ ለልጅ ልጃችሁ ምልክት ነውና ሰንበቶቼን ፈፅሞ ጠብቁ።",
    "14": "ስለዚህ ለእናንተ ቅዱስ ነውና ሰንበትን ጠብቁ፤ የሚያረክሰውም ሰው ሁሉ ፈፅሞ ይገደል፥ ስራንም በእርሱ የሰራ ሰው ሁሉ ከህዝቡ መካከል ተለይቶ ይጥፋ።",
    "15": "ስድስት ቀን ስራን ስራ፤ ሰባተኛው ቀን ግን ለእግዚአብሔር የተቀደሰ የእረፍት ሰንበት ነው፤ በሰንበት ቀን የሚሰራ ሁሉ ፈፅሞ ይገደል።",
    "16": "የእስራኤልም ልጆች ለልጅ ልጃቸው ለዘላለም ቃል ኪዳን በሰንበት ያርፉ ዘንድ ሰንበትን ይጠብቁ።",
    "17": "እግዚአብሔር ሰማይንና ምድርን በስድስት ቀን ስለ ፈጠረ፥ በሰባተኛውም ቀን ከስራው ስላረፈና ስለ ተነፈሰ፥ በእኔና በእስራኤል ልጆች ዘንድ የዘላለም ምልክት ነው።",
    "18": "እግዚአብሔርም ከሙሴ ጋር በሲና ተራራ የተናገረውን በፈፀመ ጊዜ በእግዚአብሔር ጣት የተፃፈባቸውን ከድንጋይ የሆኑ ሁለቱን የምስክር ፅላቶች ሰጠው።"
}