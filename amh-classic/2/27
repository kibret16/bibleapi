{
    "1": "ርዝመቱ አምስት ክንድ፥ ወርዱም አምስት ክንድ መሰዊያ ከግራር እንጨት አድርግ፤ አራት ማእዘንም ይሁን፤ ከፍታውም ሶስት ክንድ ይሁን።",
    "2": "በአራቱም ማእዘን ቀንዶችን ታደርጋለህ፥ ቀንዶቹም ከእርሱ ጋር በአንድ የተሰሩ ይሁኑ፤ በናስም ለብጠው።",
    "3": "አመድ የሚሆንባቸውን ምንቸቶች፥ መጫሪያዎቹንም፥ ድስቶቹንም፥ ሜንጦቹንም፥ ማንደጃዎቹንም አድርግ፤ እቃውንም ሁሉ ከናስ አድርግ።",
    "4": "እንደ መረብ ሆኖ የተሰራ የናስ መከታ አድርግለት፤ ለመከታውም አራት የናስ ቀለበት በአራት ማእዘኑ አድርግለት።",
    "5": "መከታውም እስከ መሰዊያው እኩሌታ ይደርስ ዘንድ በመሰዊያው በሚዞረው በእርከኑ ታች አድርገው።",
    "6": "ለመሰዊያውም ከግራር እንጨት መሎጊያዎችን ሰርተህ በናስ ለብጣቸው።",
    "7": "መሎጊያዎቹም በቀለበቶች ውስጥ ይግቡ፤ መሰዊያውንም ስትሸከሙ መሎጊያዎቹ በሁለቱ ወገኖች ይሁኑ።",
    "8": "ከሳንቆች ሰርተህ ባዶ አድርገው፤ በተራራው እንዳሳየሁህ ምሳሌ እንዲሁ ያድርጉት።",
    "9": "የማደሪያውንም አደባባይ ስራ በደቡብ ወገን የጥሩ በፍታ መጋረጆች ይሁኑለት፥ የአንዱም ወገን ርዝመት መቶ ክንድ ይሁን፤",
    "10": "ከናስ የተሰሩ ሃያ ምሰሶችና ሃያ እግሮች ይሁኑለት፤ የምሰሶቹም ኩላቦችና ዘንጎች የብር ይሁኑ።",
    "11": "እንዲሁም በሰሜን ወገን መቶ ክንድ ርዝመት ያላቸው መጋረጆች፥ ከናስ የተሰሩ ሃያ ምሶሶች ሃያም እግሮች ይሁኑ፤ ለምሰሶችም የብር ኩላቦችና ዘንጎች ይሁኑ።",
    "12": "በምእራብም ወገን ለአደባባዩ ስፋት አምሳ ክንድ ርዝመት ያላቸው መጋረጆች፥ አስርም ምሰሶች፥ አስርም እግሮች ይሁኑለት።",
    "13": "በምስራቅም ወገን የአደባባዩ ስፋት አምሳ ክንድ ይሁን።",
    "14": "በአንድ ወገን የመጋረጆቹ ርዝመት አስራ አምስት ክንድ ይሁን ምሰሶቹም ሶስት፥ እግሮቹም ሶስት ይሁኑ።",
    "15": "በሌላውም ወገን የመጋረጆች ርዝመት አስራ አምስት ክንድ ይሆናል ምሰሶቹም ሶስት፥ እግሮቹም ሶስት ይሁኑ።",
    "16": "ለአደባባዩም ደጅ ከሰማያዊ ከሃምራዊም ከቀይም ግምጃ ከጥሩ በፍታም በጥልፍ አሰራር የተሰራ ሃያ ክንድ መጋረጃ ይሆናል፤ ምሰሶቹም አራት፥ እግሮቹም አራት ይሁኑ።",
    "17": "በአደባባዩም ዙሪያ ላሉት ምሰሶች ሁሉ የብር ዘንጎች፥ የብርም ኩላቦች፥ የናስም እግሮች ይሁኑላቸው።",
    "18": "የአደባባዩ ርዝመት መቶ ክንድ ስፋቱም አምሳ ክንድ ይሁን፥ የመጋረጃውም ከፍታ አምስት ክንድ ይሁን፤ የመጋረጃውም ከፍታ አምስት ክንድ ይሁን፤ መጋረጃውም ከጥሩ በፍታ፥ እግሮቹም ከናስ የተሰሩ ይሁኑ።",
    "19": "ለማገልገል ሁሉ የማደሪያው እቃ ሁሉ፥ ካስማዎቹም ሁሉ የአደባባዩም ካስማዎች ሁሉ፥ የናስ ይሁኑ።",
    "20": "አንተም መብራቱን ሁልጊዜ ያበሩት ዘንድ ለመብራት ተወቅጦ የተጠለለ ጥሩ የወይራ ዘይት እንዲያመጡልህ የእስራኤልን ልጆች እዘዛቸው።",
    "21": "በመገናኛው ድንኳን ውስጥ በምስክሩ ታቦት ፊት ባለው መጋረጃ ውጭ አሮንና ልጆቹ ከማታ እስከ ማለዳ ድረስ በእግዚአብሔር ፊት እንዲበራ ያሰናዱት፤ በእስራኤል ልጆች ዘንድ ለልጅ ልጃቸው የዘላለም ስርአት ይሁን።"
}