{
    "1": "ሙሴንም፦ አንተ አሮንም ናዳብም አብዩድም ከእስራኤልም ሰባ ሽማግሌዎች ወደ እግዚአብሔር ውጡ፥ በሩቁም ስገዱ፤",
    "2": "ሙሴም ብቻውን ወደ እግዚአብሔር ይቅረብ፥ እነርሱ ግን አይቅረቡ፤ ህዝቡም ከእርሱ ጋር አይውጡ አለው።",
    "3": "ሙሴም መጣ ለህዝቡም የእግዚአብሔርን ቃሎች ሁሉ ስርአቱንም ሁሉ ነገረ፤ ህዝቡም ሁሉ በአንድ ድምፅ፦ሰሰሰ እግዚአብሔር የተናገራቸውን ቃሎች ሁሉ እናደርጋለን ብለው መለሱ።",
    "4": "ሙሴም የእግዚአብሔርን ቃሎች ፃፈ ማለዳም ተነሳ፥ ከተራራውም በታች መሰዊያን፥ አስራ ሁለትም ሃውልቶች ለአስራ ሁለቱ የእስራኤል ነገድ ሰራ።",
    "5": "የሚቃጠል መስዋእት እንዲያቀርቡ፥ ለእግዚአብሔርም ስለ ደህንነት መስዋእት በሬዎችን እንዲሰዉ የእስራኤልን ልጆች ጎበዛዝት ሰደደ።",
    "6": "ሙሴም የደሙን እኩሌታ ወስዶ በቆሬ ውስጥ አደረገው፤ የደሙንም እኩሌታ በመሰዊያው ረጨው።",
    "7": "የቃል ኪዳኑንም መፅሃፍ ወስዶ ለህዝቡ አነበበላቸው፤ እነርሱም፦ እግዚአብሔር ያለውን ሁሉ እናደርጋለን እንታዘዛለንም አሉ።",
    "8": "ሙሴም ደሙን ውስዶ በህዝቡ ላይ ረጨው፦ በዚህ ቃል ሁሉ እግዚአብሔር ከእናንተ ጋር ያደረገው የቃል ኪዳኑ ደም እነሆ አለ።",
    "9": "ሙሴም አሮንም ናዳብም አብዩድም ከእስራኤልም ሰባ ሽማግሌዎች ወጡ፤",
    "10": "የእስራኤልንም አምላክ አዩ፤ ከእግሩም በታች እንደ ሰማይ መልክ የሚያበራ እንደ ብሩህ ሰንፔር ድንጋይ የሚመስል ወለል ነበረ።",
    "11": "እጁንም በእስራኤል አዛውንቶች ላይ አልዘረጋም፤ እነርሱም እግዚአብሔርን አዩ፥ በሉም ጠጡም።",
    "12": "እግዚአብሔርም ሙሴን፦ ወደ እኔ ወደ ተራራው ውጣ፥ በዚያም ሁን፤ እነርሱን ታስተምር ዘንድ እኔ የፃፍሁትን ህግና ትእዛዝ የድንጋይም ፅላት እሰጥሃለሁ አለው።",
    "13": "ሙሴና ሎሌው ኢያሱ ተነሱ፤ ሙሴም ወደ እግዚአብሔር ተራራ ወጣ።",
    "14": "ሽማግሌዎችንም፦ ወደ እናንተ እስክንመለስ ድረስ በዚህ ቆዩን፤ አሮንና ሆርም እነሆ ከእናንተ ጋር ናቸው፥ ነገረተኛም ቢኖር ወደ እነርሱ ይምጣ አላቸው።",
    "15": "ሙሴም ወደ ተራራ ወጣ፥ ደመናውም ተራራውን ሸፈነው።",
    "16": "የእግዚአብሔርም ክብር በሲና ተራራ ላይ ተቀመጠ፥ ደመናውም ስድስት ቀን ሸፈነው፤ በሰባተኛውም ቀን ከደመናው ውስጥ ሙሴን ጠራው።",
    "17": "በተራራው ራስ ላይ በእስራኤል ልጆች ፊት የእግዚአብሔር ክብር መታየት እንደሚያቃጥል እሳት ነበረ።",
    "18": "ሙሴም ወደ ደመናው ውስጥ ገባ ወደ ተራራውም ወጣ፤ ሙሴም በተራራው ላይ አርባ ቀን አርባ ሌሊትም ቆየ።"
}