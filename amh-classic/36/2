{
    "1-2": "እናንተ እፍረት የሌላችሁ ህዝብ ሆይ፥ ትእዛዝ ሳይወጣ፥ ቀኑም እንደ ገለባ ሳያልፍ፥ የእግዚአብሔርም ቁጣ ትኩሳት ሳይመጣባችሁ፥ የእግዚአብሔርም ቁጣ ቀን ሳይደርስባችሁ ተሰብሰቡ፥ ተከማቹም።",
    "3": "እናንተ ፍርዱን የጠበቃችሁ የምድር ትሁታን ሁሉ፥ እግዚአብሔርን ፈልጉ፤ ፅድቅንም ፈልጉ፥ ትህትናንም ፈልጉ፤ ምናልባት በእግዚአብሔር ቁጣ ቀን ትሰወሩ ይሆናል።",
    "4": "ጋዛ ትበረበራለች፥ አስቀሎናም ባድማ ትሆናለች፤ አዞጦንንም በቀትር ወደ ውጭ ያሳድዱአታል፥ አቃሮንም ትነቀላለች።",
    "5": "በባህር ዳር ለሚኖሩ ለከሊታውያን ህዝብ ወዮላቸው! የፍልስጥኤማውያን ምድር ከነአን ሆይ፥ የእግዚአብሔር ቃል በአንተ ላይ ነው፥ የሚቀመጥብህም ሰው እንዳይኖር አጠፋሃለሁ።",
    "6": "ቀርጤስም የእረኞች መኖሪያና የመንጎች በረት ይሆናል።",
    "7": "የባህሩም ዳር ለይሁዳ ቤት ቅሬታ ይሆናል፥ በዚያም ይሰማራሉ፤ አምላካቸው እግዚአብሔር ይጎበኛቸዋልና፥ ምርኮአቸውንም ይመልሳልና በአስቀሎና ቤቶች ውስጥ ማታ ይተኛሉ።",
    "8": "በህዝቤም ላይ ያላገጡባትን፥ በድንበራቸውም ላይ እየታበዩ የተናገሩባትን የሞአብን ማላገጥና የአሞንን ልጆች ስድብ ሰምቻለሁ።",
    "9": "ስለዚህ የእስራኤል አምላክ የሰራዊት ጌታ እግዚአብሔር እንዲህ ይላል፦ እኔ ህያው ነኝና በእርግጥ ሞአብ እንደ ሰዶም፥ የአሞንም ልጆች እንደ ገሞራ፥ የሳማ ስፍራና የጨው ጉድጓድ ለዘላለምም ምድረ በዳ ሆነው ይኖራሉ፤ የህዝቤም ቅሬታ ይበዘብዛቸዋል፥ ከወገኔም የተረፉት ይወርሱአቸዋል።",
    "10": "በሰራዊት ጌታ በእግዚአብሔር ህዝብ ላይ አላግጠዋልና፥ እየታበዩም ተናግረዋልና ይህ ስለ ትእቢታቸው ያገኛቸዋል።",
    "11": "እግዚአብሔር በእነርሱ ላይ የተፈራ ይሆናል፥ የምድርንም አማልክት ሁሉ ያከሳቸዋል፤ በአህዛብም ደሴቶች ሁሉ ላይ የሚኖሩ ሰዎች ሁሉ በስፍራቸው ሆነው ለእርሱ ይሰግዳሉ።",
    "12": "እናንተም ኢትዮጵያውያን ደግሞ፥ በሰይፌ ትገደላላችሁ።",
    "13": "እርሱም በሰሜን ላይ እጁን ይዘረጋል፥ አሶርንም ያጠፋል፤ ነነዌንም ባድማ፥ እንደ በረሃም ደረቅ ያደርጋታል።",
    "14": "መንጎችም የምድርም አራዊት ሁሉ በውስጥዋ ይመሰጋሉ፤ ይብራና ጃርት በአምዶችዋ መካከል ያድራሉ፤ ድምፃቸው በመስኮቶችዋ ይጮሃል፤ የዝግባም እንጨት ስራ ይገለጣልና በመድረኮችዋ ላይ ጥፋት ይሆናል።",
    "15": "ተዘልላ የተቀመጠች፥ በልብዋም፦ እኔ ነኝ፥ ከእኔም በቀር ሌላ የለም ያለች ደስተኛይቱ ከተማ ይህች ናት፤ አራዊት የሚመሰጉባት ባድማ እንዴት ሆነች! በእርስዋ በኩል የሚያልፈው ሁሉ እጁን እያወዛወዘ ያፍዋጫል።"
}