{
    "1": "ለጣኦት ስለ ተሰዋ ስጋም፥ ሁላችን እውቀት እንዳለን እናውቃለን። እውቀት ያስታብያል ፍቅር ግን ያንፃል።",
    "2": "ማንም አንዳች የሚያውቅ ቢመስለው ሊያውቅ እንደሚገባው ገና አላወቀም፤",
    "3": "ማንም ግን እግዚአብሔርን ቢወድ እርሱ በእርሱ ዘንድ የታወቀ ነው።",
    "4": "እንግዲህ ለጣኦት የተሰዋውን ስጋ ስለ መብላት፥ ጣኦት ሁሉ በአለም ከንቱ እንደ ሆነ ከአንዱም በቀር ማንም አምላክ እንደሌለ እናውቃለን።",
    "5": "መቼም ብዙ አማልክትና ብዙ ጌቶች አሉ፤ ነገር ግን በሰማይ ሆነ በምድርም ሆነ አማልክት የተባሉ ምንም ቢኖሩ፥",
    "6": "ለእኛስ ነገር ሁሉ ከእርሱ የሆነ እኛም ለእርሱ የሆንን አንድ አምላክ አብ አለን፥ ነገር ሁሉም በእርሱ በኩል የሆነ እኛም በእርሱ በኩል የሆንን አንድ ጌታ ኢየሱስ ክርስቶስ አለን።",
    "7": "ነገር ግን ይህ እውቀት በሁሉ ዘንድ አይገኝም፤ አንዳንዶች ግን ጣኦትን እስከ አሁን ድረስ ስለ ለመዱ፦ ለጣኦት የተሰዋ ነው ብለው ይበላሉና ህሊናቸው ደካማ ስለ ሆነ ይረክሳል።",
    "8": "መብል ግን ወደ እግዚአብሔር አያቀርበንም፤ ባንበላም ምንም አይጎድለንም ብንበላም ምንም አይተርፈንም።",
    "9": "ዳሩ ግን ይህ መብታችሁ ለደካሞች እንቅፋት እንዳይሆንባቸው ተጠንቀቁ።",
    "10": "አንተ እውቀት ያለህ በጣኦት ቤት በማእድ ስትቀመጥ አንድ ሰው ቢያይህ፥ ደካማ ሰው ቢሆን ለጣኦት የተሰዋውን ለመብላት ህሊናው አይታነፅበትምን?",
    "11": "በአንተ እውቀትም ይህ ደካማ ይጠፋል፥ እርሱም ክርስቶስ የሞተለት ወንድም ነው።",
    "12": "እንዲህም ወንድሞችን እየበደላችሁ ደካማም የሆነውን ህሊናቸውን እያቆሰላችሁ ክርስቶስን ትበድላላችሁ።",
    "13": "ስለዚህም መብል ወንድሜን የሚያሰናክለው ከሆነ፥ ወንድሜን እንዳላሰናክለው ለዘላለም ከቶ ስጋ አልበላም።"
}