{
    "1": "የማታስተውሉ የገላትያ ሰዎች ሆይ፥ በአይናችሁ ፊት ኢየሱስ ክርስቶስ እንደ ተሰቀለ ሆኖ ተስሎ ነበር፤ ለእውነት እንዳትታዘዙ አዚም ያደረገባችሁ ማን ነው?",
    "2": "ይህን ብቻ ከእናንተ እንድማር እወዳለሁ፤ በህግ ስራ ወይም ከእምነት ጋር በሆነ መስማት መንፈስን ተቀበላችሁን?",
    "3": "እንዲህን የማታስተውሉ ናችሁ? በመንፈስ ጀምራችሁ አሁን በስጋ ትፈፅማላችሁን?",
    "4": "በውኑ ከንቱ እንደ ሆነስ እንደዚህ ያለ መከራ በከንቱ ተቀበላችሁን?",
    "5": "እንግዲህ መንፈስን የሚሰጣችሁ በእናንተም ዘንድ ተአምራት የሚያደርግ፥ በህግ ስራ ነውን ወይስ ከእምነት ጋር በሆነ መስማት ነው?",
    "6": "እንዲሁ አብርሃም በእግዚአብሔር አመነና ፅድቅ ሆኖ ተቆጠረለት።",
    "7": "እንኪያስ ከእምነት የሆኑት እነዚህ የአብርሃም ልጆች እንደ ሆኑ እወቁ።",
    "8": "መፅሃፍም እግዚአብሔር አህዛብን በእምነት እንዲያፀድቅ አስቀድሞ አይቶ፦ በአንተ አህዛብ ሁሉ ይባረካሉ ብሎ ወንጌልን ለአብርሃም አስቀድሞ ሰበከ።",
    "9": "እንደዚህ ከእምነት የሆኑት ካመነው ከአብርሃም ጋር ይባረካሉ።",
    "10": "ከህግ ስራ የሆኑት ሁሉ በእርግማን በታች ናቸውና፤ በህግ መፅሃፍ በተፃፉት ሁሉ ፀንቶ የማይኖር የማያደርግም ሁሉ የተረገመ ነው ተብሎ ተፅፎአልና።",
    "11": "ፃድቅ በእምነት ይኖራል ተብሎአልና ማንም በእግዚአብሔር ፊት በህግ እንዳይፀድቅ ግልጥ ነው።",
    "12": "ህግም ከእምነት አይደለም ነገር ግን፦ የሚያደርገው ይኖርበታል ተብሎአል።",
    "13": "በእንጨት የሚሰቀል ሁሉ የተረገመ ነው ተብሎ ተፅፎአልና ክርስቶስ ስለ እኛ እርግማን ሆኖ ከህግ እርግማን ዋጀን፤",
    "14": "የመንፈስን ተስፋ በእምነት እንድንቀበል፥ የአብርሃም በረከት ወደ አህዛብ በኢየሱስ ክርስቶስ ይደርስላቸው ዘንድ።",
    "15": "ወንድሞች ሆይ፥ እንደ ሰው ልማድ እላለሁ። የሰው ስንኳ ቢሆን እርግጠኛውን ኪዳን ማንም አይንቅም ወይም አይጨምርበትም።",
    "16": "ለአብርሃምና ለዘሩም የተስፋው ቃል ተነገረ። ስለ ብዙዎች እንደሚነገር፦ ለዘሮቹም አይልም፤ ስለ አንድ እንደሚነገር ግን፦ ለዘርህም ይላል፥ እርሱም ክርስቶስ።",
    "17": "ይህንም እላለሁ፤ ከአራት መቶ ሰላሳ አመት በኋላ የተሰጠው ህግ አስቀድሞ በእግዚአብሔር የተረጋገጠውን ኪዳን የተስፋውን ቃል እስኪሽር ድረስ አያፈርስም።",
    "18": "ርስቱ በህግ ቢሆንስ እንግዲያስ በተስፋ ቃል አይሆንም፤ በተስፋ ቃል ግን እግዚአብሔር ለአብርሃም ሰጥቶአል።",
    "19": "እንግዲህ ህግ ምንድር ነው? ተስፋው የተሰጠው ዘር እስኪመጣ ድረስ በመካከለኛ እጅ በመላእክት በኩል ስለ ህግ መተላለፍ ተጨመረ።",
    "20": "መካከለኛውም ለአንድ ብቻ አይደለም እግዚአብሔር ግን አንድ ነው።",
    "21": "እንግዲህ ህግ የእግዚአብሔርን የተስፋ ቃል የሚቃወም ነውን? አይደለም። ህያው ሊያደርግ የሚቻለው ህግ ተሰጥቶ ቢሆንስ በእውነት ፅድቅ ከህግ በሆነ ነበር፤",
    "22": "ነገር ግን በኢየሱስ ክርስቶስ ከማመን የሆነው የተስፋ ቃል ለሚያምኑ ይሰጥ ዘንድ መፅሃፍ ከሃጢአት በታች ሁሉን ዘግቶታል።",
    "23": "እምነትም ሳይመጣ ሊገለጥ ላለው እምነት ተዘግተን ከህግ በታች እንጠበቅ ነበር።",
    "24": "እንደዚህ በእምነት እንፀድቅ ዘንድ ህግ ወደ ክርስቶስ የሚያመጣ ሞግዚታችን ሆኖአል፤",
    "25": "እምነት ግን መጥቶአልና ከእንግዲህ ወዲህ ከሞግዚት በታች አይደለንም።",
    "26": "በእምነት በኩል ሁላችሁ በክርስቶስ ኢየሱስ የእግዚአብሔር ልጆች ናችሁና፤",
    "27": "ከክርስቶስ ጋር አንድ ትሆኑ ዘንድ የተጠመቃችሁ ሁሉ ክርስቶስን ለብሳችኋልና።",
    "28": "አይሁዳዊ ወይም የግሪክ ሰው የለም፥ ባርያ ወይም ጨዋ ሰው የለም፥ ወንድም ሴትም የለም፤ ሁላችሁ በክርስቶስ ኢየሱስ አንድ ሰው ናችሁና።",
    "29": "እናንተም የክርስቶስ ከሆናችሁ እንኪያስ የአብርሃም ዘር እንደ ተስፋውም ቃል ወራሾች ናችሁ።"
}