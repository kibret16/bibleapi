{
    "1": "ኤሊሁም ደግሞ መለሰ እንዲህም አለ፦",
    "2": "ይህ ፅድቅ እንደ ሆነ ታስባለህን?  ወይስ፦ በእግዚአብሔር ፊት እኔ ፃድቅ ነኝ ትላለህን?",
    "3": "አንተ፦ ምን ጥቅም አለህ?  ሃጢአት ሰርቼ ከማገኘው ይልቅ ሃጢአት ባልሰራ ኖሮ ምን እጠቀማለሁ? ብለህ ጠይቀሃልና።",
    "4": "እኔ ለአንተና ከአንተ ጋር ላሉ ለባልንጀሮችህ እመልሳለሁ።",
    "5": "አይኖችህን ወደ ሰማይ አቅንተህ እይ፤ ከአንተም ከፍ ከፍ ያሉትን ደመናት ተመልከት።",
    "6": "ሃጢአት ብትሰራ ምን ትጎዳዋለህ?  መተላለፍህስ ቢበዛ ምን ታደርገዋለህ?",
    "7": "ፃድቅስ ብትሆን ምን ትሰጠዋለህ?  ወይስ ከእጅህ ምንን ይቀበላል?",
    "8": "እንደ አንተ ያለውን ሰው ክፋትህ ይጎዳዋል፤ ለሰውም ልጅ ፅድቅህ ይጠቅመዋል።",
    "9": "ከግፍ ብዛት የተነሳ ሰዎች ይጮሃሉ፤ ከሃያላንም ክንድ የተነሳ ለእርዳታ ይጠራሉ።",
    "10-11": "ነገር ግን፦ በሌሊት መዝሙርን የሚሰጥ፥ ከምድርም እንስሶች ይልቅ የሚያስተምረን ከሰማይም ወፎች ይልቅ ጥበበኞች የሚያደርገን፤ ፈጣሪዬ እግዚአብሔር ወዴት ነው? የሚል የለም።",
    "12": "በዚያ ስለ ክፉ ሰዎች ትእቢት ይጮሃሉ፥  እርሱ ግን አይመልስላቸውም።",
    "13": "በእውነት እግዚአብሔር ከንቱ ነገርን አይሰማም፥  ሁሉን የሚችል አምላክም አይመለከተውም፤",
    "14": "ይልቁንም፦ አላየውም፤ ነገሩ በእርሱ ፊት ነው፥ እኔም አጠብቀዋለሁ ስትል።",
    "15": "አሁን ግን በቁጣው አልጎበኘምና፦ በሃጢአት እጅግ አያስብም ትላለህ።",
    "16": "ስለዚህ ኢዮብ አፉን በከንቱ ይከፍታል፥  ያለ እውቀትም ቃሉን ያበዛል።"
}