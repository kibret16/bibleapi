{
    "1": "ቴማናዊውም ኤልፋዝ መለሰ እንዲህም አለ፦",
    "2": "በውኑ ጠቢብ ሰው እንደ ንፋስ በሆነ እውቀት ይመልሳልን?  በሆዱስ የምስራቅን ነፋስ ይሞላልን?",
    "3": "ከማይረባ ነገር፥  ወይስ ከማይጠቅም ንግግር ጋር ይዋቀሳልን?",
    "4": "አንተም እግዚአብሔርን መፍራት ታፈርሳለህ፤ በእግዚአብሔር ፊት አምልኮን ታስቀራለህ።",
    "5": "በደልህ አፍህን ያስተምረዋል፥  የተንኮለኞችንም አንደበት ትመርጣለህ።",
    "6": "የሚፈርድብህ አፍህ ነው እንጂ እኔ አይደለሁም።  ከንፈሮችህም ይመሰክሩብሃል።",
    "7": "በውኑ መጀመሪያ የተወለድህ ሰው አንተ ነህን?  ወይስ ከተራሮች በፊት ተፀነስህን?",
    "8": "የእግዚአብሔርንስ ምስጢር ሰምተሃልን?  ወይስ ጥበብን ለብቻህ አድርገሃልን?",
    "9": "እኛ የማናውቀውን አንተ የምታወቀው ምንድር ነው?  ከእኛ ዘንድስ የሌለው የምታስተውለው ምንድር ነው?",
    "10": "በእድሜ ከአባትህ የሚበልጡ  ሽበትም ያላቸው ሽማግሌዎችም ከእኛ ጋር አሉ።",
    "11": "በውኑ የእግዚአብሔር ማፅናናት፥  በየውሃትም የተነገረህ ቃል ጥቂት ነውን?",
    "12": "ልብህስ ለምን ይወስድሃል?  አይኖችህስ ለምን ይገለምጣሉ?",
    "13": "በእግዚአብሔር ላይ መንፈስህን እስከ ማንሳት ደርሰህ፤ ይህንም ቃል ከአፍህ እስከ ማውጣት ደርሰህ።",
    "14": "ንፁህ ይሆን ዘንድ ሰው ምንድር ነው?  ፃድቅስ ይሆን ዘንድ ከሴት የተወለደ ምንድር ነው?",
    "15": "እነሆ፥ በቅዱሳኑ ስንኳ አይታመንም፤ ሰማያትም በፊቱ ንፁሃን አይደሉም።",
    "16": "ይልቁንስ አስፀያፊና የረከሰ፥  ሃጢአትንም እንደ ውሃ የሚጠጣ ሰው ምንኛ ያንስ?",
    "17-18": "ምድሪቱ ለብቻቸው ተሰጥታ የነበረች፥",
    "19": "በመካከላቸውም እንግዳ ያልገባባቸው ጠቢባን  ከአባቶቻቸው ተቀብለው የተናገሩትን ያልሸሸጉትንም፥ እገልጥልሃለሁ፥ ስማኝ፤ ያየሁትንም እነግርሃለሁ።",
    "20": "ክፉ ሰው እድሜውን ሙሉ፥  ከግፈኛ በተመደቡለት በአመታት ሁሉ በህመም ይጣጣራል።",
    "21": "የሚያስደነግጥ ድምፅ በጆሮው ነው፤ በደህንነቱም ሳለ ቀማኛ ይመጣበታል።",
    "22": "ከጨለማ ተመልሶ እንዲወጣ አያምንም፥  ሰይፍም ይሸምቅበታል።",
    "23": "ተቅበዝብዞም፦ ወዴት አለ? እያለ እንጀራ ይለምናል፤ የጨለማ ቀን እንደ ቀረበበት ያውቃል።",
    "24": "መከራና ጭንቀት ያስፈራሩታል፤ ለሰልፍ እንደ ተዘጋጀ ንጉስ ያሸንፉታል፤",
    "25": "እጁን በእግዚአብሔር ላይ ዘርግቶአልና፥  ሁሉንም በሚችል አምላክ ላይ ደፍሮአልና፥",
    "26": "በደንዳና አንገቱና በወፍራሙ በጋሻው  ጉብጉብ እየሰገገ ይመጣበታልና፥",
    "27": "በስብም ፊቱን ከድኖአልና፥  ስቡንም በወገቡ ላይ አድርጓልና፥",
    "28": "በተፈቱም ከተሞች ውስጥ፥ ሰውም በሌለባቸው፥ ክምር ለመሆን በተመደቡ ቤቶች ውስጥ ተቀምጦአልና፤",
    "29": "ባለጠጋ አይሆንም፥ ሃብቱም አይፀናም፤ ጥላውንም በምድር ላይ አይጥልም፤",
    "30": "ከጨለማ አይወጣም፤ ነበልባሉም ቅርንጫፎቹን ያደርቃቸዋል፥ አበባዎቹም ይረግፋሉ።",
    "31": "ዋጋው ከንቱ ነገር ይሆናልና  ራሱን እያሳተ በከንቱ ነገር አይታመን።",
    "32": "ቀኑ ሳይደርስ ጊዜው ይፈፀማል፥  ቅርንጫፉም አይለመልምም።",
    "33": "እንደ ወይን ያልበሰለውን ዘለላ ያረግፋል፤ እንደ ወይራ አበባውን ይጥላል።",
    "34": "የዝንጉዎች ጉባኤ ሁሉ ለጥፋት ይሆናል፥  የጉቦ ተቀባዮችንም ድንኳን እሳት ትበላለች።",
    "35": "ጉዳትን ይፀንሳሉ፥ በደልንም ይወልዳሉ፥  ሆዳቸውም ተንኮልን ያዘጋጃል።"
}