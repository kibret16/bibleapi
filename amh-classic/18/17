{
    "1": "መንፈሴ ደከመ፥ ዘመኔ አለቀ፥  መቃብርም ተዘጋጅቶልኛል።",
    "2": "አላጋጮች በእኔ ዘንድ አሉ፥  አይኔም በማስቆጣታቸው አደረች።",
    "3": "አሁንም አንተ መያዣ ሆነህ ተዋሰኝ፤ ከእኔ ጋር አጋና የሚመታ ማን ነው?",
    "4": "ልባቸውም እንዳያስተውል ከልክለኸዋል፤ ስለዚህ ከፍ ከፍ አታደርጋቸውም።",
    "5": "ለብዝበዛ ባልንጀሮቹን አሳልፎ የሚሰጥ ሰው፥  የልጆቹ አይን ይጨልማል።",
    "6": "ለህዝብም ምሳሌ አደረገኝ፤ በፊቱ ላይ ፂቅ እንደሚሉበት ሰው ሆንሁ።",
    "7": "አይኔም ከህዘን የተነሳ ፈዘዘች፥  ብልቶቼም ሁሉ እንደ ጥላ ሆኑ።",
    "8": "ቅኖች ሰዎች በዚህ ነገር ይደነቃሉ፥  ንፁህም በዝንጉው ላይ ይበሳጫል።",
    "9": "ፃድቅ ግን መንገዱን ያጠነክራል፥  እጁም ንፁህ የሆነ ሰው ሃይልን እየጨመረ ይሄዳል።",
    "10": "ነገር ግን እናንተ ሁሉ ተመልሳችሁ ወደ እኔ ኑ፤ በእናንተም ዘንድ ብልሃተኛ አላገኝም።",
    "11": "እድሜዬ አለፈች፤ አሳቤና የልቤ መሳርያ ተቆረጠ።",
    "12": "ሌሊቱን ወደ ቀን ይለውጣሉ፤ ብርሃኑም ወደ ጨለማ የቀረበ ይመስላቸዋል።",
    "13": "ተስፋ ባደርግ ሲኦል ቤቴ ናት፤ ምንጣፌንም በጨለማ ዘርግቻለሁ።",
    "14": "መበስበስን፦ አንተ አባቴ ነህ፤ ትልንም፦ አንቺ እናቴ እህቴም ነሽ ብያለሁ።",
    "15": "እንግዲህ ተስፋዬ ወዴት ነው?  ተስፋዬንስ የሚያይ ማን ነው?",
    "16": "አብረን በመሬት ውስጥ ስናርፍ፥  ወደ ሲኦል ይወርዳል።"
}