{
    "1": "በእውነት ብር የሚወጣበት፥  ወርቅም የሚነጠርበት ስፍራ አለ።",
    "2": "ብረት ከመሬት ውስጥ ይወሰዳልለ  መዳብም ከድንጋይ ይቀለጣል።",
    "3": "ሰው ለጨለማ ፍፃሜን ያደርጋል፤ የጨለማውንና የሞት ጥላን ድንጋይ እስከ ወሰኑ ድረስ ይፈላልጋል።",
    "4": "ሰው ከሚኖርበት ርቀው መውረጃ ይቆፍራሉ፤ ከሰውም እግር ተረሱ፥ ከሰዎችም ርቀው እየተንጠለጠሉ ይወዛወዛሉ።",
    "5": "እንጀራ ከምድር ውስጥ ይወጣል፤ በእሳትም እንደሚሆን ታችኛው ይገለበጣል።",
    "6": "ድንጋይዋ የሰንፔር ስፍራ ነው፥  የወርቅም ድቃቂ አለው።",
    "7": "መንገድዋን ጭልፊት አያውቀውም፥  የአሞራም አይን አላየውም።",
    "8": "የትእቢት ልጆች አልረገጡአትም፥  ደቦል አንበሳ አላለፈባትም።",
    "9": "ሰው ወደ ቡላድ ድንጋይ እጁን ይዘረጋል፥  ተራራውንም ከመሰረቱ ይገለብጣል።",
    "10": "ከድንጋይ ውስጥ መንዶልዶያ ይወቅራል፤ አይኑም እንቁን ሁሉ ታያለች።",
    "11": "ፈሳሹም እንዳይንጠባጠብ ይገድባል፤ የተሰወረውንም ነገር ወደ ብርሃን ያወጣል።",
    "12": "ነገር ግን ጥበብ የምትገኘው ወዴት ነው?  የማስተዋልስ ስፍራ ወዴት ነው?",
    "13": "ሰው መንገድዋን አያውቅም  በህያዋን ምድር አትገኝም።",
    "14": "ቀላይ፦ በእኔ ውስጥ የለችም ይላል፤ ባህርም፦ በእኔ ዘንድ የለችም ይላል።",
    "15": "በምዝምዝ ወርቅ አትገኝም፥  ብርም ስለ ዋጋዋ አይመዘንም።",
    "16": "በኦፊር ወርቅ፥  በከበረም መረግድና በሰንፔር አትገመትም።",
    "17": "ወርቅና ብርጭቆ አይወዳደሩአትም፥  በጥሩ ወርቅም እቃ አትለወጥም።",
    "18": "ስለ ዛጎልና ስለ አልማዝ አይነገርም።  የጥበብ ዋጋ ከቀይ እንቁ ይልቅ ይበልጣል።",
    "19": "የኢትዮጵያ ቶጳዝዮን አይተካከላትም፥  በጥሩም ወርቅ አትገመትም።",
    "20": "እንግዲያሳ ጥበብ ከወዴት ትመጣለች?  የማስተዋልስ ስፍራ ወዴት ነው?",
    "21": "ከህያዋን ሁሉ አይን ተሰውራለች፥  ከሰማይ ወፎች ተሸሽጋለች።",
    "22": "ጥፋትና ሞት፦ ወሬዋን በጆሮቻችን ሰማን ብለዋል።",
    "23": "እግዚአብሔር መንገድዋን ያስተውላል፥  እርሱም ስፍራዋን ያውቃል።",
    "24": "እርሱም የምድርን ዳርቻ ይመለከታል፥  ከሰማይም በታች ያለውን ሁሉ ያያል።",
    "25": "ለነፋስ ሚዛንን ባደረገለት ጊዜ፥  ውሆችንም በስፍር በሰፈረ ጊዜ፥",
    "26": "ለዝናብም ስርአትን፥  ለነጎድጓድ መብረቅም መንገድን ባደረገ ጊዜ፥",
    "27": "በዚያን ጊዜ አያት፥ ገለጣትም  አዘጋጃትም፥ ደግሞም መረመራት።",
    "28": "ሰውንም፦ እነሆ፥ እግዚአብሔርን መፍራት ጥበብ ነው፤ ከሃጢአትም መራቅ ማስተዋል ነው አለው።"
}