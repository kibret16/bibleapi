{
    "1": "ኢዮብም መለሰ እንዲህም አለ፦",
    "2": "በእውነት እንዲህ እንደ ሆነ አወቅሁ፤ ሰውስ በእግዚአብሔር ፊት ፃድቅ መሆን እንዴት ይችላል?",
    "3": "ከእርሱ ጋር ይከራከር ዘንድ ቢወድድ፥  ከሺህ ነገር አንዱን መመለስ አይችልም።",
    "4": "ልቡ ጠቢብ፥ ሃይሉም ታላቅ ነው፤ ደፍሮትስ በደህና የሄደ ማን ነው?",
    "5": "ተራሮችን ይነቅላል፤ አያውቁትም፤ በቁጣውም ይገለብጣቸዋል።",
    "6": "ምድርን ከስፍራው ያናውጣታል፥  ምሰሶችዋም ይንቀጠቀጣሉ።",
    "7": "ፀሃይን ያዝዛታል፥ አትወጣምም፤ ከዋክብትንም ያትማል።",
    "8": "ሰማያትን ብቻውን ይዘረጋል፥  በባህሩም ማእበል ላይ ይረግጣል።",
    "9": "ድብ የሚባለውን ኮከብና ኦሪዮን የሚባለውን ኮከብ፥ ሰባቱንም ከዋክብት፥  በደቡብም በኩል ያሉትን የከዋክብት ማደርያዎች ሰርቶአል።",
    "10": "የማይመረመረውን ታላላቅ ነገር፥  የማይቆጠረውንም ተአምራት ያደርጋል።",
    "11": "እነሆ፥ ቢመጣብኝ አላየውም፤ ቢያልፍብኝም አላውቀውም።",
    "12": "እነሆ፥ ፈጥኖ ቢነጥቅ የሚከለክለው ማን ነው?  እርሱንስ፦ ምን ታደርጋለህ? የሚለው ማን ነው?",
    "13": "እግዚአብሔር ቁጣውን አይመልስም፤ ከእርሱ በታች ረአብን የሚረዱ ይዋረዳሉ።",
    "14": "ይልቁንስ እመልስለት ዘንድ፥  ቃሌንስ በፊቱ እመርጥ ዘንድ እኔ ማን ነኝ?",
    "15": "ፃድቅ ብሆን ኖሮ አልመልስለትም ነበር፤ ወደ ፈራጄም እለምን ነበር።",
    "16": "ብጠራው እርሱም ቢመልስልኝ ኖሮ፥  ቃሌን እንደ ሰማ አላምንም ነበር።",
    "17": "በአውሎ ነፋስ ይሰብረኛል፥  ቁስሌንም ያለ ምክንያት ያበዛል።",
    "18": "እተነፍስ ዘንድ አይተወኝም፥  ነገር ግን መራራን ነገር አጥግቦኛል።",
    "19": "የሃይል ነገር ቢሆን እርሱ ሃያል ነው፤ የፍርድ ነገር ቢሆን፦ ጊዜን ወሳኙ ማን ነው? ይላል።",
    "20": "ፃድቅ ብሆን አፌ ይወቅሰኛል፤ ፍፁምም ብሆን ጠማማ ያደርገኛል።",
    "21": "ፍፁም ነኝ ራሴንም አልመለከትም፤ ህይወቴንም እንቃታለሁ።",
    "22": "ይህ ሁሉ አንድ ነው፤ ስለዚህ፦ ፍፁማንንና ክፉዎችን ያጠፋል እላለሁ።",
    "23": "መቅሰፍቱ ፈጥኖ ቢገድል፥  በንፁሃን ፈተና ይሳለቃል።",
    "24": "ምድር በሃጥአን እጅ ተሰጥታለች፤ የፈራጆችዋን ፊት ሸፍኖአል፤ እርሱ ካልሆነ ማን ነው?",
    "25": "ዘመኔ ከሚሮጥ ሰው ይልቅ ይፈጥናል፤ ይሸሻል፥ መልካምንም አያይም።",
    "26": "የደንገል ታንኳ እንደሚፈጥን፥  ንስርም ወደ ንጥቂያው እንደሚበርር ያልፋል።",
    "27": "እኔ፦ የህዘን እንጉርጉሮዬን እረሳለሁ፤ ፊቴን መልሼ እፅናናለሁ ብል፥",
    "28": "ንፁህ እንደማታደርገኝ እኔ አውቃለሁና  ከመከራዬ ሁሉ እፈራለሁ።",
    "29": "በደለኛ እንደሚሆን ሰው እሆናለሁ፤ ስለ ምንስ በከንቱ እደክማለሁ?",
    "30": "በአመዳይ ውስጥ ብታጠብ፥  እጆቼንም እጅግ ባነፃ፥",
    "31": "በአዘቅት ውስጥ ታሰጥመኛለህ፥  ልብሴም ይፀየፈኛል።",
    "32": "እንድመልስለት አብረን ወደ ፍርድ እንገባ ዘንድ፥  እርሱ እንደ እኔ ሰው አይደለም።",
    "33": "እጁን በሁለታችን ላይ የሚያኖር ዳኛ  በመካከላችን ምነው በተገኘ!",
    "34": "በትሩን ከእኔ ላይ ያርቅ፥  ግርማውም አያስፈራኝ፤",
    "35": "እናገርም ነበር፥ አልፈራውምም ነበር፤ በራሴ እንዲህ አይደለሁምና።"
}