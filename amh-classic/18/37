{
    "1": "ስለዚህም ልቤ ተንቀጠቀጠ፥  ከስፍራውም ተንቀሳቀሰ።",
    "2": "የድምፁን መትመም ስሙ፥  ከአፉም የሚወጣውን ጉርምርምታ አድምጡ።",
    "3": "እርሱን ወደ ሰማያት ሁሉ ታች፥  ብርሃኑንም ወደ ምድር ዳርቻ ይሰድዳል።",
    "4": "በስተ ኋላው ድምፅ ይጮሃል፤ በግርማውም ድምፅ ያንጎደጉዳል፤ ድምፁም በተሰማ ጊዜ  መብረቁን አይከለክልም።",
    "5": "እግዚአብሔር በድምፁ ድንቅኛ ያንጎደጉዳል፤ እኛም የማናስተውለውን ታላቅ ነገር ያደርጋል።",
    "6": "በረዶውንና ውሽንፍሩን ብርቱንም ዝናብ፦ በምድር ላይ ውደቁ ይላል።",
    "7": "ሰው ሁሉ ስራውን ያውቅ ዘንድ  የሰውን ሁሉ እጅ ያትማል።",
    "8": "አውሬዎቹም ወደ ጫካው ይገባሉ፥  በዋሾቻቸውም ይቀመጣሉ።",
    "9": "ከተሰወረ ማደሪያውም አውሎ ነፋስ፥  ከሰሜንም ብርድ ይወጣል።",
    "10": "ከእግዚአብሔር እስትንፋስ ውርጭ ተሰጥቶአል፤ የውሆችም ስፋት ይጠብባል።",
    "11": "የውሃውንም ሙላት በደመና ላይ ይጭናል፤ የብርሃኑንም ደመና ይበታትናል፤",
    "12-13": "ለተግሳፅ ወይም ለምድሩ ወይም ለምህረት ቢሆን፥  ሰው በሚኖርበት አለም ላይ  ያዘዘውን ሁሉ ያደርግ ዘንድ  ፈቃዱ ወደ መራችው ይዞራል።",
    "14": "ኢዮብ ሆይ፥ ይህን ስማ  ቁም፥ የእግዚአብሔርንም ተአምራት አስብ።",
    "15": "በውኑ እግዚአብሔር እንዴት እንደሚያዝዛቸው፥  የደመናውንም ብርሃን እንዴት እንደሚያበራ አውቀሃልን?",
    "16": "ወይስ የደመናውን ሚዛን፥  ወይስ በእውቀት ፍፁም የሆነውን ተአምራት አውቀሃልን?",
    "17": "በደቡብ ነፋስ ምድር ፀጥ ባለች ጊዜ፥  ልብስህ የሞቀች አንተ ሆይ፥",
    "18": "እንደ ቀለጠ መስተዋት  ብርቱ የሆኑትን ሰማያት ከእርሱ ጋር ልትዘረጋ ትችላለህን?",
    "19": "እኛ ከጨለማ የተነሳ በስርአት መናገር አንችልምና  የምንለውን አስታውቀን።",
    "20": "ማንም በእርሱ ላይ ቢናገር ፈፅሞ ይዋጣልና  እኔ እናገር ዘንድ ብወድድ ሰው ይነግረዋልን?",
    "21": "አሁንም ነፋስ አልፎ ካጠራቸው በኋላ፥  ሰው በሰማያት የሚበራውን ብርሃን ሊመለከት አይችልም።",
    "22": "ከሰሜን ወርቅ የሚመስል ጌጠኛ ብርሃን ይወጣል፤ በእግዚአብሔር ዘንድ የሚያስፈራ ግርማ አለ።",
    "23": "ሁሉን የሚችል አምላክን እናገኝ ዘንድ አንችልም፤ በሃይል ታላቅ ነው፤ በፍርድና በፅድቅም አያስጨንቅም።",
    "24": "ስለዚህ ሰዎች ይፈሩታል  በልባቸውም ጠቢባን የሆኑትን ሁሉ አይመለከትም።"
}