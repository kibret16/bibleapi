{
    "1": "ከሴት የተወለደ ሰው  የህይወቱ ዘመን ጥቂት ቀን ነው፥ መከራም ይሞላዋል።",
    "2": "እንደ አበባ ይወጣል፥ ይረግፋልም፤ እንደ ጥላም ይሸሻል፥ እርሱም አይፀናም።",
    "3": "እንደዚህስ ባለ ሰው ላይ አይኖችህን ትከፍታለህን?  ከአንተስ ጋር እኔን ወደ ፍርድ ታገባለህን?",
    "4": "ከርኩስ ነገር ንፁህን ሊያወጣ ማን ይችላል?  አንድ እንኳ የሚችል የለም።",
    "5": "የሰው እድሜ የተወሰነ ነው፥  የወሩም ቁጥር በአንተ ዘንድ ነው፥  እርሱም ሊተላለፈው የማይችለውን ዳርቻ አደረግህለት።",
    "6": "እንደ ምንደኛ እድሜው እስኪፈፀም ድረስ  ያርፍ ዘንድ ከእርሱ ጥቂት ዘወር በል።",
    "7": "ዛፍ ቢቆረጥ ደግሞ ያቆጠቁጥ ዘንድ፥  ቅርንጫፉም እንዳያልቅ ተስፋ አለው።",
    "8": "ስሩም በምድር ውስጥ ቢያረጅ፥  ግንዱም በመሬት ውስጥ ቢሞት፥",
    "9": "ከውሃ ሽታ የተነሳ ያቆጠቁጣል  እንደ አትክልት ቅርንጫፍ ያወጣል።",
    "10": "ሰው ግን ይሞትና ይጋደማል፤ ሰውም ነፍሱን ይሰጣል፥ እርሱስ ወዴት አለ?",
    "11": "ውሃ ከባህር ውስጥ ያልቃል፤ ወንዙም ያንሳል ይደርቅማል።",
    "12": "ሰውም ተኝቶ አይነሳም፤ ሰማይ እስኪያልፍ ድረስ አይነቃም፥ ከእንቅልፉም አይነሳም።",
    "13": "በሲኦል ውስጥ ምነው በሰወርኸኝ ኖሮ!  ቁጣህ እስኪያልፍ ድረስ በሸሸግኸኝ ኖሮ!  ቀጠሮም አድርገህ ምነው ባሰብኸኝ ኖሮ!",
    "14": "በውኑ ሰው ከሞተ ተመልሶ ህያው ይሆናልን?  መለወጤ እስኪመጣ ድረስ፥  የሰልፌን ዘመን ሁሉ በትእግስት በተጠባበቅሁ ነበር።",
    "15": "በጠራኸኝና በመለስሁልህ ነበር፤ የእጅህንም ስራ በተመኘኸው ነበር።",
    "16": "አሁን ግን እርምጃዬን ቆጥረኸዋል፤ ሃጢአቴንም ትጠባበቃለህ።",
    "17": "መተላልፌ በከረጢት ውስጥ ታትሞአል፥  ሃጢአቴንም ለብጠህበታል።",
    "18": "ተራራ ሲወድቅ ይጠፋል፥  አለቱም ከስፍራው ይፈልሳል፤",
    "19": "ውሆች ድንጋዮቹን ይፍቃሉ፤ ፈሳሾቹም የምድሩን አፈር ይወስዳሉ፤ እንዲሁ የሰውን ተስፋ ታጠፋዋለህ።",
    "20": "ለዘላለም ታሸንፈዋለህ፥ እርሱም ያልፋል  ፊቱን ትለውጣለህ፥ እርሱንም ትሰድደዋለህ።",
    "21": "ልጆቹ ቢከብሩ አያውቅም፤ ቢዋረዱም አያይም።",
    "22": "ነገር ግን የገዛ ስጋው ህመም ብቻ ይሰማዋል፥ ለራሱም ብቻ ያለቅሳል።"
}