{
    "1": "ሹሃዊውም በልዳዶስ መለሰ እንዲህም አለ፦",
    "2": "እስከ መቼ ይህን ትናገራለህ?  የአፍህስ ቃል እስከ መቼ እንደ አውሎ ነፋስ ይሆናል?",
    "3": "በውኑ እግዚአብሔር ፍርድን ያጣምማልን?  ሁሉንም የሚችል አምላክ ፅድቅን ያጣምማልን?",
    "4": "ልጆችህ በድለውት እንደ ሆነ፥  እርሱ በበደላቸው እጅ ጥሎአቸዋል።",
    "5": "እግዚአብሔርን ብትገሰግስ፥  ሁሉንም የሚችለውን አምላክ ብትለምን፥",
    "6": "ንፁህና ቅን ብትሆን፥  በእውነት አሁን ስለ አንተ ይነቃል፥  የፅድቅህንም መኖሪያ ያከናውንልሃል።",
    "7": "ጅማሬህ ታናሽ ቢሆንም እንኳ  ፍፃሜህ እጅግ ይበዛል።",
    "8-9": "ዘመናችን በምድር ላይ እንደ ጥላ ነውና እኛ የትናንት ብቻ ነን፤ ምንም አናውቅም፤ ስለዚህ የቀደመውን ትውልድ ጠይቅ፥ አባቶቻቸውም ለመረመሩት ነገር ትጋ፤",
    "10": "እነርሱ የሚያስተምሩህና የሚነግሩህ፥  ቃልንም ከልባቸው የሚያወጡ አይደሉምን?",
    "11": "በውኑ ደንገል ረግረግ በሌለበት መሬት ይበቅላልን?  ወይስ ቄጠማ ውሃ በሌለበት ቦታ ይለመልማልን?",
    "12": "ገና ሲለመልም ሳይቆረጥም፥  ከአትክልት ሁሉ በፊት ይደርቃል።",
    "13": "እግዚአብሔርን የሚረሱ ሁሉ ፍፃሜአቸው እንዲሁ ነው፤ የዝንጉም ሰው ተስፋ ይጠፋል።",
    "14": "ተስፋው ይቆረጣል፥  እምነቱም እንደ ሸረሪት ቤት ይሆናል።",
    "15": "ቤቱን ይደግፈዋል፥ አይቆምለትም፤ ይይዘውማል፥ አይፀናለትም።",
    "16": "ፀሃይም ሳይተኩስ ይለመልማል፥  ጫፉም በአታክልቱ ቦታ ይወጣል።",
    "17": "በድንጋይ ክምር ላይ ስሩ ይጠመጠማል፤ የድንጋዮቹን ቦታ ይመለከታል።",
    "18": "ከቦታው ቢጠፋ፦ አላየሁህም ብሎ ይክደዋል።",
    "19": "እነሆ፥ የመንገዱ ደስታ እንዲህ ነው  ሌሎችም ከመሬት ይበቅላሉ።",
    "20": "እነሆ፥ እግዚአብሔር ፍፁሙን ሰው አይጥለውም፥  የሃጢአተኞችንም እጅ አያበረታም።",
    "21": "አፍህን እንደ ገና ሳቅ ይሞላል፥  ከንፈሮችህንም እልልታ ይሞላል።",
    "22": "የሚጠሉህ እፍረት ይለብሳሉ፤ የሃጢአተኞችም ድንኳን አይገኝም።"
}