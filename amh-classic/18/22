{
    "1": "ቴማናዊውም ኤልፋዝ መለሰ እንዲህም አለ፦",
    "2": "በውኑ ሰው እግዚአብሔርን ይጠቅመዋልን?  በእውነት ጥበበኛ ሰው ራሱን ይጠቅማል።",
    "3": "ፃድቅ መሆንህስ ሁሉን የሚችለውን አምላክ ደስ ያሰኘዋልን?  መንገድህን ማቅናትህስ ይጠቅመዋልን?",
    "4": "እርሱንስ ስለ ፈራህ ይዘልፍሃልን?  ወደ ፍርድስ ከአንተ ጋር ይገባልን?",
    "5": "ክፋትህስ የበዛ አይደለምን?  ለሃጢአትህም ፍፃሜ የላትም።",
    "6": "የወንድሞችህን መያዣ በከንቱ ወስደሃል፥  የእርዘኞቹንም ልብስ ዘርፈሃል።",
    "7": "ለደካማ ውሃ አላጠጣህም፥  ለራብተኛም እንጀራን ከልክለሃል።",
    "8": "በክንድ የበረታ ምድርን ገዛ፤ ከበርቴውም ሰው ተቀመጠባት።",
    "9": "መበለቲቱን አንዳች አልባ ሰድደሃታል  የድሃ አደጎችም ክንድ ተሰብሮአል።",
    "10": "ስለዚህ አሽክላ ከብቦሃል፥  ድንገተኛ ፍርሃትም አናውጦሃል።",
    "11": "እንዳታይ ብርሃን ጨለማ ሆነችብህ፥  የውሆችም ብዛት አሰጠመህ።",
    "12": "እግዚአብሔር በሰማያት ከፍ ከፍ አይልምን?  ከዋክብትም እንዴት ከፍ ከፍ እንዳሉ ተመልከት።",
    "13": "አንተም፦ እግዚአብሔር ምን ያውቃል?  በድቅድቅ ጨለማ ውስጥ ሆኖ ሊፈርድ ይችላልን?",
    "14": "እንዳያይ የጠቆረ ደመና ጋርዶታል፤ በሰማይ ክበብ ላይ ይራመዳል ብለሃል።",
    "15": "በውኑ ሃጢአተኞች ሰዎች የረገጡአትን  የዱሮይቱን መንገድ ትጠብቃለህን?",
    "16": "ጊዜያቸው ሳይደርስ ተነጠቁ፤ መሰረታቸውም እንደ ፈሳሽ ውሃ ፈሰሰ።",
    "17": "እግዚአብሔርንም፦ ከእኛ ዘንድ ራቅ  ሁሉንም የሚችል አምላክ ምን ሊያደርግልን ይችላል? አሉት።",
    "18": "ነገር ግን ቤታቸውን በመልካም ነገር ሞላ፤ የሃጥአን ምክር ከእኔ ዘንድ የራቀች ናት።",
    "19": "ፃድቃን ያዩታል፥ ደስም ይላቸዋል፤ ንፁሃንም በንቀት ይስቁባቸዋል።",
    "20": "በእውነት ሃብታቸው ጠፋ፥  የቀረውንም እሳት በላች።",
    "21": "አሁንም ከእርሱ ጋር ተስማማ፥ ሰላምም ይኑርህ፤ በዚያም በጎነት ታገኛለህ።",
    "22": "ከአፉም ህጉን ተቀበል፥  በልብህም ቃሉን አኑር፤",
    "23": "ሁሉን ወደሚችል አምላክ ብትመለስ፥ ብትዋረድም፥  ሃጢአትንም ከድንኳንህ ብታርቅ፥",
    "24": "የወርቅን እቃ በአፈር ውስጥ፥  የኦፊርንም ወርቅ በጅረት ድንጋይ መካከል ብትጥል፥",
    "25": "ሁሉን የሚችል አምላክ ወርቅና የሚብለጨለጭ ብር ይሆንልሃል።",
    "26": "የዚያን ጊዜ ሁሉን በሚችል አምላክ ደስ ይልሃል፥  ፊትህንም ወደ እግዚአብሔር ታነሳለህ።",
    "27": "ወደ እርሱም ትፀልያለህ፥ እርሱም ይሰማሃል፤ ስእለትህንም ትሰጣለህ።",
    "28": "ነገርንም ትመክራለህ፥ እርሱም ይሳካልሃል፤ ብርሃንም በመንገድህ ላይ ይበራል።",
    "29": "ቢያዋርዱህ አንተ ከፍ ከፍ ትላለህ፤ ትሁቱንም ሰው ያድነዋል።",
    "30": "ንፁሁን ሰው ያድነዋል፤ በእጅህም ንፅህና ትድናለህ።"
}