{
    "1": "ኢዮብም መለሰ እንዲህም አለ፦",
    "2": "ስሙ፥ ቃሌን ስሙ፤ ይህም መፅናናታችሁ ይሁን።",
    "3": "እናገር ዘንድ ተዉኝ፤ ከተናገርሁም በኋላ ተሳለቁ።",
    "4": "በውኑ የህዘን እንጉርጉሮዬ ለሰው እናገራለሁን?  አለመታገስ ስለ ምን አይገባኝም?",
    "5": "ወደ እኔ ተመልከቱ፥ ተደነቁም፤ እጃችሁንም በአፋችሁ ላይ አኑሩ።",
    "6": "እኔ ባሰብሁ ቁጥር እጨነቃለሁ፥  ፃእርም ስጋዬን ይይዛል።",
    "7": "ስለ ምን ሃጢአተኞች በህይወት ይኖራሉ?  ስለ ምንስ ያረጃሉ? በባለጠግነትስ ስለ ምን ይበረታሉ?",
    "8": "ዘራቸው ከእነርሱ ጋር ፀንቶ ይኖራል፥  ልጆቻቸውም በአይናቸው ፊት ናቸው።",
    "9": "ቤታቸው ከፍርሃት ወጥቶ የታመነ ነው፥  የእግዚአብሔርም በትር የለባቸውም።",
    "10": "ኮርማቸው ይወልዳል፥ ዘሩንም አይጥለውም፤ ላማቸውም ትወልዳለች፥ አትጨነግፍም።",
    "11": "ህፃናቶቻቸውን እንደ መንጋ ያወጣሉ፥  ልጆቻቸውም ይዘፍናሉ።",
    "12": "ከበሮና መሰንቆ ወስደው ይዘምራሉ፥  በእምቢልታ ድምፅ ደስ ይላቸዋል።",
    "13": "እድሜያቸውንም በተድላ ይፈፅማሉ፤ ድንገትም ወደ ሲኦል ይወርዳሉ።",
    "14": "እግዚአብሔርንም፦ ከእኛ ዘንድ ራቅ፤ መንገድህን እናውቅ ዘንድ አንወድድም።",
    "15": "እናመልከውስ ዘንድ ሁሉን የሚችል አምላክ ማን ነው?  ወይስ ወደ እርሱ ብንፀልይ ምን ይጠቅመናል? ይላሉ።",
    "16": "እነሆ፥ ሃብታቸው በእጃቸው ውስጥ አይደለምን?  የሃጥአን ምክር ከእኔ ዘንድ የራቀች ናት።",
    "17": "የሃጥአን መብራት የጠፋው፥  መቅሰፍትም የመጣባቸው፥  እግዚአብሔርም በቁጣው መከራ የከፈላቸው፥",
    "18": "በነፋስ ፊት እንደ ገለባ፥  አውሎ ነፋስም እንደሚወስደው ትቢያ የሆኑ ስንት ጊዜ ነው?",
    "19": "እናንተ፦ እግዚአብሔር በደላቸውን ለልጆቻቸው ይጠብቃል ብላችኋል። እነርሱ ያውቁ ዘንድ ፍዳን ለራሳቸው ይክፈል።",
    "20": "አይኖቻቸው ጥፋታቸውን ይዩ፥  ሁሉን ከሚችል አምላክ ቁጣ ይጠጡ።",
    "21": "የወራታቸውስ ቁጥር ቢቆረጥ፥  ከእነርሱ በኋላ የቤታቸው ደስታ ምን ይሆናቸዋል?",
    "22": "ከፍ ከፍ ባሉትስ ላይ ለሚፈርድ ለእግዚአብሔር  በውኑ ሰው እውቀትን ያስተምራልን?",
    "23": "አንድ ሰው በሰላም ተዘልሎ ሲቀመጥ  በሙሉ ሃይሉ ሳለ ይሞታል።",
    "24": "በአንጀቱ ውስጥ ስብ ሞልቶአል፥  የአጥንቶቹም ቅልጥም ረጥቦአል።",
    "25": "ሌላውም ሰው መልካምን ነገር ከቶ ሳይቀምስ  በተመረረች ነፍስ ይሞታል።",
    "26": "በአፈር ውስጥ በአንድ ላይ ይተኛሉ፥  ትልም ይከድናቸዋል።",
    "27": "እነሆ፥ አሳባችሁን፥  የመከራችሁብኝንም ክፉ ምክር አውቄዋለሁ።",
    "28": "እናንተ፦ የከበርቴው ቤት የት ነው?  ሃጢአተኛውም ያደረበት ድንኳን የት ነው? ብላችኋል።",
    "29": "መንገድ አላፊዎችን አልጠየቃችሁምን?  ምልክታቸውን አታውቁምን?",
    "30": "ሃጢአተኛው በመቅሰፍት ቀን እንደ ተጠበቀ፥  በቁጣው ቀን እንደሚድን።",
    "31": "መንገዱን በፊቱ የሚናገር ማን ነው?  የሰራውንስ የሚመልስበት ማን ነው?",
    "32": "እርሱን ግን ወደ መቃብር ይሸከሙታል፥  ሰዎቹም በመቃብሩ ላይ ይጠብቃሉ።",
    "33": "የሸለቆው ጓል ይጣፍጥለታል፤ በኋላውም ሰው ሁሉ ይሳባል፥ በፊቱም ቁጥር የሌለው ጉባኤ አለ።",
    "34": "የምትመልሱልኝ ውስልትና ነውና  በከንቱ እንዴት ታፅናኑኛላችሁ?"
}