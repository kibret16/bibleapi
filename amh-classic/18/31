{
    "1": "ከአይኔ ጋር ቃል ኪዳን ገባሁ፤ እንግዲህስ ቆንጆይቱን እንዴት እመለከታለሁ?",
    "2": "የእግዚአብሔር እድል ፈንታ ከላይ፥  ሁሉንም የሚችል አምላክ ርስት ከአርያም ምንድር ነው?",
    "3": "መአትስ ለሃጢአተኛ፥  መለየትስ ለሚበድሉ አይደለምችን?",
    "4": "መንገዴን አያይምን?  እርምጃዬንስ ሁሉ አይቆጥርምን?",
    "5-6": "በእውነተኛ ሚዛን ልመዘን፥ እግዚአብሔርም ቅንነቴን ይወቅ። በሃሰት ሄጄ እንደ ሆነ እግሬም ለሽንገላ ቸኩላ እንደ ሆነ፥",
    "7": "እርምጃዬ ከመንገድ ፈቀቅ ብሎ፥  ልቤም አይኔን ተከትሎ፥  ነውርም ከእጄ ጋር ተጣብቆ እንደ ሆነ፥",
    "8": "እኔ ልዝራ፥ ሌላ ሰውም ይብላው፤ የሚበቅለውም ሁሉ ይነቀል።",
    "9": "ልቤ ወደ ሌላይቱ ሴት ጎምጅቶ እንደ ሆነ፥  በባልንጀራዬም ደጅ አድብቼ እንደ ሆነ፥",
    "10": "ሚስቴ ለሌላ ሰው ትፍጭ፥  ሌሎችም በእርስዋ ላይ ይጎንበሱ።",
    "11": "ይህ ክፉ አበሳ፥  ፈራጆችም የሚቀጡበት በደል ነውና፤",
    "12": "ይህ እስከ ጥፋት ድረስ የሚበላ እሳት፥  ቡቃያዬንም ሁሉ የሚነቅል ነውና።",
    "13": "ወንድ ባርያዬ ወይም ሴት ባርያዬ ከእኔ ጋር በተምዋገቱ ጊዜ፥  ሙግታቸውን ንቄ እንደ ሆነ፥",
    "14": "እግዚአብሔር በተነሳ ጊዜ ምን አደርጋለሁ?  በጎበኘኝ ጊዜ ምን እመልስለታለሁ?",
    "15": "እኔን በማህፀን የፈጠረ እርሱንስ የፈጠረው አይደለምን?  በማህፀንስ ውስጥ የሰራን አንድ አይደለንምን?",
    "16": "ድሃውን ከልመናው ከልክዬ፥  የመበለቲቱን አይን አጨልሜ እንደ ሆነ፥",
    "17": "እንጀራዬን ለብቻዬ በልቼ እንደ ሆነ፥  ድሃ አደጉም ደግሞ ከእርሱ ሳይበላ ቀርቶ እንደ ሆነ፤",
    "18": "እርሱን ግን ከታናሽነቴ ጀምሬ እንደ አባቱ ከእኔ ጋር አሳድጌው ነበር፥  እርስዋንም ከእናቴ ማህፀን ጀምሬ መራኋት፤",
    "19": "ራቁቱን የሆነው ሰው ሲጠፋ፥  ወይም ድሃ ያለ ልብስ ሲሆን አይቼ እንደ ሆነ፥",
    "20": "ጎንና ጎኑ ያልባረከችኝ፥  በበጎቼም ጠጉር ያልሞቀ እንደ ሆነ፤",
    "21": "በበሩ ረዳት ስላየሁ፥  በድሃ አደጉ ላይ እጄን አንስቼ እንደ ሆነ፥",
    "22": "ትከሻዬ ከመሰረትዋ ትውደቅ፥  ክንዴም ከመገናኛዋ ትሰበር።",
    "23": "የእግዚአብሔር መአት አስደንግጦኛልና  በክብሩም ፊት ምንም ለማድረግ አልቻልሁም።",
    "24": "ወርቅን ተስፋ አድርጌ፥ ጥሩውንም ወርቅ፦ በአንተ እታመናለሁ ብዬ እንደ ሆነ፤",
    "25": "ሃብቴ ስለ በዛ፥  እጄም ብዙ ስላገኘች ደስ ብሎኝ እንደ ሆነ፤",
    "26": "ፀሃይ ሲበራ  ጨረቃ በክብር ስትሄድ አይቼ፥",
    "27": "ልቤ በስውር ተታልሎ፥  አፌም እጄን ስሞ እንደ ሆነ፤",
    "28": "ልኡል እግዚአብሔርን በካድሁ ነበርና  ይህ ደግሞ ፈራጆች የሚቀጡበት በደል በሆነ ነበር።",
    "29": "በሚጠላኝ መጥፋት ደስ ብሎኝ  ክፉ ነገርም ባገኘው ጊዜ ሃሴት አድርጌ እንደ ሆነ፤",
    "30": "ነገር ግን በመርገም ነፍሱን በመሻት  አንደበቴን ሃጢአት ይሰራ ዘንድ አልሰጠሁም፤",
    "31": "በድንኳኔ የሚኖሩ ሰዎች፦ በከብቱ ስጋ ያልጠገበ ማን ይገኛል? ብለው እንደ ሆነ፤",
    "32": "መፃተኛው ግን በሜዳ አያድርም ነበር፥  ደጄንም ለመንገደኛ እከፍት ነበር፤",
    "33": "በደሌንም በብብቴ በመሸሸግ  ሃጢአቴን እንደ ሰው ሰውሬ እንደ ሆነ፤",
    "34": "ከህዝብ ብዛት ፈርቼ፥  የዘመዶቼም ንቀት አስደንግጦኝ፥  ዝም ብዬ ከደጅ ያልወጣሁ እንደ ሆነ፤",
    "35": "የሚያዳምጠኝ ምነው በኖረልኝ!  እነሆ የእጄ ምልክት  ሁሉን የሚችል አምላክ ይመልስልኝ፤  ከባላጋራዬ የተፃፈው የክስ ፅሁፍ ምነው በተገኘልኝ!",
    "36": "በትከሻዬ ላይ እሸከመው፥  አክሊልም አድርጌ በራሴ አስረው ነበር፤",
    "37": "የእርምጃዬን ቁጥር አስታውቀው፥  እንደ አለቃም ሆኜ አቀርብለት ነበር።",
    "38": "እርሻዬ በእኔ ላይ ጮሃ እንደ ሆነ፥  ትልሞችዋም በአንድ ላይ አልቅሰው እንደ ሆነ፤",
    "39": "ፍሬዋን ያለ ዋጋ በልቼ፥  የባለቤቶችንም ነፍስ አሳዝኜ እንደ ሆነ፥",
    "40": "በስንዴ ፋንታ አሜከላ፥  በገብስም ፋንታ ኩርንችት ይውጣብኝ። የኢዮብ ቃል ተፈፀመ።"
}