{
    "1": "ከዚህም በኋላ ዳዊት ፍልስጥኤማውያንን መታ፥ አዋረዳቸውም፤ ከፍልስጥኤማውያንም እጅ ሜቴግ አማ የተባለችውን ከተማ ወሰደ።",
    "2": "ሞአብን መታ፥ ሞአባውያንንም በምድር ጥሎ በገመድ ሰፈራቸው፤ በሁለትም ገመድ ለሞት፥ በአንድም ገመድ ሙሉ ለህይወት ሰፈራቸው፤ ሞአባውያንም ለዳዊት ገባሮች ሆኑ፥ ግብርም አመጡለት።",
    "3": "ዳዊትም ደግሞ በኤፍራጥስ ወንዝ አጠገብ የነበረውን ግዛት መልሶ ለመያዝ በሄደ ጊዜ የረአብን ልጅ የሱባን ንጉስ አድርአዛርን መታ።",
    "4": "ዳዊትም ከእርሱ ሺህ ሰባት መቶ ፈረሰኞች፥ ሃያ ሺህም እግረኞች ያዘ፤ ዳዊትም የሰረገለኛውን ፈረስ ሁሉ ቋንጃ ቆረጠ፤ ለመቶ ሰረገላ ብቻ አስቀረ።",
    "5": "ከደማስቆም ሶርያውያን የሱባን ንጉስ አድርአዛርን ሊረዱ በመጡ ጊዜ ዳዊት ከሶርያውያን ሃያ ሁለት ሺህ ሰዎች ገደለ።",
    "6": "ዳዊትም በደማስቆ ሶርያ ጭፍሮች አኖረ፥ ሶርያውያንም ለዳዊት ገባሮች ሆኑ፥ ግብርም አመጡለት፤ እግዚአብሔርም ዳዊት በሄደበት ሁሉ ድልን ሰጠው።",
    "7": "ዳዊትም ለአድርአዛር ባርያዎች የነበሩትን የወርቅ ጋሾች ወሰደ፥ ወደ ኢየሩሳሌምም ይዞአቸው መጣ።",
    "8": "ንጉሱም ዳዊት ከአድርአዛር ከተሞች ከቤጣህና ከቤሮታይ እጅግ ብዙ ናስ ወሰደ።",
    "9": "የሃማትም ንጉስ ቶኡ ዳዊት የአድርአዛርን ጭፍራ ሁሉ እንደ መታ ሰማ።",
    "10": "ቶኡም ከአድርአዛር ጋር ሁልጊዜ ይዋጋ ነበርና ዳዊት አድርአዛርን ድል ስለ መታ ቶኡ ልጁን አዶራምን ደህንነቱን ይጠይቅ ዘንድ፥ ይመርቀውም ዘንድ ወደ ንጉስ ዳዊት ላከው፤ እርሱም የብርና የወርቅ የናስም እቃ ይዞ መጣ።",
    "11-12": "ንጉስ ዳዊትም ካሸነፋቸው ከአህዛብ ሁሉ ከሶርያ ከሞአብም ከአሞንም ልጆች ከፍልስጥኤማውያንም ከአማሌቅም ከረአብም ልጅ ከሱባ ንጉስ ከአድርአዛር ምርኮ ከቀደሰው ብርና ወርቅ ጋር እነዚህን ደግሞ ለእግዚአብሔር ቀደሰ።",
    "13": "ዳዊትም በተመለሰ ጊዜ ከኤዶምያስ አስራ ስምንት ሺህ ሰዎች በጨው ሸለቆ ውስጥ በመምታቱ ስሙ ተጠራ።",
    "14": "በኤዶምያስ ሁሉ ጭፍሮች አኖረ፥ ኤዶማውያንም ሁሉ ለዳዊት ገባሮች ሆኑ፤ እግዚአብሔርም ዳዊት በሚሄድበት ሁሉ ድልን ሰጠው።",
    "15": "ዳዊትም በእስራኤል ሁሉ ላይ ነገሰ፤ ዳዊትም ለህዝቡ ሁሉ ፍርድንና ፅድቅን አደረገላቸው።",
    "16": "የፅሩያ ልጅ ኢዮአብም የሰራዊት አለቃ ነበረ፤ የአሂሉድም ልጅ ኢዮሳፍጥ ታሪክ ፀሃፊ ነበረ፤",
    "17": "የአኪጦብም ልጅ ሳዶቅ፥ የአቢሜሌክም ልጅ አብያታር ካህናት ነበሩ፤ ሰራያም ፀሃፊ ነበረ፤",
    "18": "የዮዳሄ ልጅ በናያስ በከሊታውያንና በፈሊታውያን ላይ ነበረ፤ የዳዊትም ልጆች አማካሪዎች ነበሩ።"
}