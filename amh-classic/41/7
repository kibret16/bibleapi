{
    "1": "ፈሪሳውያንና ከፃፎች ወገን ከኢየሩሳሌም የመጡትም ወደ እርሱ ተሰበሰቡ።",
    "2": "ከደቀ መዛሙርቱም አንዳንድ በርኩስ ማለት ባልታጠበ እጅ እንጀራ ሲበሉ አዩ።",
    "3": "ፈሪሳውያንና አይሁድም ሁሉ የሽማግሎችን ወግ ሲጠብቁ እጃቸውን ደህና አድርገው ሳይታጠቡ አይበሉምና፥",
    "4": "ከገበያም ተመልሰው ካልታጠቡ አይበሉም፥ ፅዋንም ማድጋንም የናስ እቃንም አልጋንም እንደ ማጠብ ሌላ ነገር ሊጠብቁት የተቀበሉት ብዙ አለ።",
    "5": "ፈሪሳውያንም ፃፎችም፦ ደቀ መዛሙርትህ እንደ ሽማግሌዎች ወግ ስለ ምን አይሄዱም? ነገር ግን እጃቸውን ሳይታጠቡ እንጀራ ይበላሉ ብለው ጠየቁት።",
    "6": "እርሱ ግን እንዲህ አላቸው፦ ኢሳይያስ ስለ እናንተ ስለ ግብዞች፦ ይህ ህዝብ በከንፈሩ ያከብረኛል ልቡ ግን ከእኔ በጣም የራቀ ነው፤",
    "7": "የሰውም ስርአት የሆነ ትምህርት እያስተማሩ በከንቱ ያመልኩኛል ተብሎ እንደ ተፃፈ በእውነት ትንቢት ተናገረ።",
    "8": "የእግዚአብሔርን ትእዛዝ ትታችሁ ፅዋን ማድጋንም እንደ ማጠብ የሰውን ወግ ትጠብቃላችሁ፥ ይህንም የመሰለ ብዙ ሌላ ነገር ታደርጋላችሁ።",
    "9": "እንዲህም አላቸው፦ ወጋችሁን ትጠብቁ ዘንድ የእግዚአብሔርን ትእዛዝ እጅግ ንቃችኋል።",
    "10": "ሙሴ፦ አባትህንና እናትህን አክብር፤ ደግሞ፦ አባቱን ወይም እናቱን የሰደበ ፈፅሞ ይሙት ብሎአልና።",
    "11": "እናንተ ግን ትላላችሁ፦ ሰው አባቱን ወይም እናቱን፦ ከእኔ የምትጠቀምበት ነገር ሁሉ ቁርባን ማለት መባ ነው ቢል፥",
    "12": "ለአባቱና ለእናቱ ምንም እንኳ ሊያደርግ ወደ ፊት አትፈቅዱለትም፤",
    "13": "ባስተላለፋችሁትም ወግ የእግዚአብሔርን ቃል ትሽራላችሁ፤ እንደዚሁም ይህን የሚመስል ብዙ ነገር ታደርጋላችሁ።",
    "14": "ደግሞም ህዝቡን ጠርቶ፦ ሁላችሁ እኔን ስሙ አስተውሉም።",
    "15": "ከሰው የሚወጡት ሰውን የሚያረክሱ ናቸው እንጂ ከሰው ውጭ የሚገባውስ ሊያረክሰው የሚችል ምንም የለም።",
    "16": "የሚሰማ ጆሮ ያለው ቢኖር ይስማ አላቸው።",
    "17": "ከህዝቡ ዘንድ ወደ ቤት ከገባ በኋላ ደቀ መዛሙርቱ ምሳሌውን ጠየቁት።",
    "18": "እርሱም፦ እናንተ ደግሞ እንደዚህ የማታስተውሉ ናችሁን? ከውጭ ወደ ሰው የሚገባ ሊያረክሰው ምንም እንዳይችል አትመለከቱምን?",
    "19": "ወደ ሆድ ገብቶ ወደ እዳሪ ይወጣል እንጂ ወደ ልብ አይገባምና፤ መብልን ሁሉ እያጠራ አላቸው።",
    "20": "እርሱም አለ፦ ከሰው የሚወጣው ሰውን የሚያረክስ ያ ነው።",
    "21": "ከውስጥ ከሰው ልብ የሚወጣ ክፉ አሳብ፥ ዝሙት፥",
    "22": " መስረቅ፥ መግደል፥ ምንዝርነት፥ መጎምጀት፥ ክፋት፥ ተንኮል፥ መዳራት፥ ምቀኝነት፥ ስድብ፥ ትእቢት፥ ስንፍና ናቸውና፤",
    "23": "ይህ ክፉው ሁሉ ከውስጥ ይወጣል ሰውን ያረክሰዋል።",
    "24": "ከዚያም ተነስቶ ወደ ጢሮስና ወደ ሲዶና አገር ሄደ። ወደ ቤትም ገብቶ ማንም እንዳያውቅበት ወደደ ሊሰወርም አልተቻለውም፤",
    "25": "ወዲያው ግን ታናሺቱ ልጅዋ ርኩስ መንፈስ ያደረባት አንዲት ሴት ስለ እርሱ ሰምታ መጣችና በእግሩ ላይ ተደፋች",
    "26": "ሴቲቱም ግሪክ፥ ትውልድዋም ሲሮፊኒቃዊት ነበረች፤ ከልጅዋ ጋኔን ያወጣላት ዘንድ ለመነችው።",
    "27": "ኢየሱስ ግን፦ ልጆቹ በፊት ይጠግቡ ዘንድ ተዪ የልጆቹን እንጀራ ይዞ ለቡችሎች መጣል አይገባምና አላት።",
    "28": "እርስዋም መልሳ፦ አዎን፥ ጌታ ሆይ፥ ቡችሎች እንኳ ከማእድ በታች ሆነው የልጆችን ፍርፋሪ ይበላሉ አለችው።",
    "29": "እርሱም፦ ስለዚህ ቃልሽ ሂጂ ጋኔኑ ከልጅሽ ወጥቶአል አላት።",
    "30": "ወደ ቤትዋም ሄዳ ጋኔኑ ወጥቶ ልጅዋም በአልጋ ላይ ተኝታ አገኘች።",
    "31": "ደግሞም ከጢሮስ አገር ወጥቶ በሲዶና አልፎ አስር ከተማ በሚባል አገር መካከል ወደ ገሊላ ባህር መጣ።",
    "32": "ደንቆሮና ኮልታፋም የሆነ ሰው ወደ እርሱ አመጡ፥",
    "33": "እጁንም ይጭንበት ዘንድ ለመኑት። ከህዝቡም ለይቶ ለብቻው ወሰደው፥ ጣቶቹንም በጆሮቹ አገባ እንትፍም ብሎ መላሱን ዳሰሰ፤",
    "34": "ወደ ሰማይም አሻቅቦ አይቶ ቃተተና፦ ኤፍታህ አለው፥ እርሱም ተከፈት ማለት ነው።",
    "35": "ወዲያውም ጆሮቹ ተከፈቱ የመላሱም እስራት ተፈታ አጥርቶም ተናገረ።",
    "36": "ለማንም አትንገሩ ብሎ አዘዛቸው እነርሱ ግን ባዘዛቸውም መጠን ይልቅ እጅግ አወሩት።",
    "37": "ያለ መጠንም ተገረሙና፦ ሁሉን ደህና አድርጎአል፤ ደንቆሮችም እንዲሰሙ ዲዳዎችም እንዲናገሩ ያደርጋል አሉ።"
}