{
    "1": "በይሁዳ ንጉስ በኢዮስያስ ልጅ በኢዮአቄም በአራተኛው አመት የኔርያ ልጅ ባሮክ እነዚህን ቃሎች ከኤርምያስ አፍ በመፅሃፍ በፃፋቸው ጊዜ፥ ነቢዩ ኤርምያስ የተናገረው ቃል ይህ ነው።",
    "2": "ባሮክ ሆይ፥ የእስራኤል አምላክ እግዚአብሔር እንዲህ ይልሃል፦",
    "3": "አንተ፦ እግዚአብሔር በህመሜ ላይ ህዘንን ጨምሮብኛልና ወዮልኝ! በልቅሶዬ ጩኸት ደክሜአለሁ፥ እረፍትንም አላገኘሁም ብለሃል።",
    "4": "እንዲህ በለው፦ እግዚአብሔር እንዲህ ይላል፦ እነሆ፥ የሰራሁትን አፈርሳለሁ፥ የተከልሁትንም እነቅላለሁ፤ ይኸውም በምድር ሁሉ ነው።",
    "5": "ለራስህ ታላቅን ነገር ትፈልጋለህን? በስጋ ለባሽ ሁሉ ላይ፥ እነሆ፥ ክፉ ነገርን አመጣለሁና አትፈልገው፥ ይላል እግዚአብሔር፤ ነገር ግን በሄድህበት ስፍራ ሁሉ ነፍስህን እንደ ምርኮ አድርጌ እሰጥሃለሁ።"
}