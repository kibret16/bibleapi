{
    "1": "እናንተ የእስራኤል ቤት ሆይ፥ እግዚአብሔር በእናንተ ላይ የተናገረውን ቃል ስሙ።",
    "2": "እግዚአብሔር እንዲህ ይላል፦ የአህዛብን መንገድ አትማሩ ከሰማይ ምልክትም አትፍሩ፤ አህዛብ ይፈሩታልና።",
    "3": "የአህዛብ ልማድ ከንቱ ነውና፤ ዛፍ ከዱር ይቆረጣል፥ በሰራተኛም እጅ በመጥረቢያ ይሰራል።",
    "4": "በብርና በወርቅ ያስጌጡታል፥ እንዳይናወጥም በችንካርና በመዶሻ ይቸነክሩታል።",
    "5": "እንደ ተቀረፀ አምድ ናቸው እነርሱም አይናገሩም፤ መራመድም አይቻላቸውማን ይሸከሙአቸዋል። ክፉ መስራትም አይቻላቸውምና፥ ደግምም መልካም ይሰሩ ዘንድ አይችሉምና አትፍሩአቸው።",
    "6": "አቤቱ፥ እንደ አንተ ያለ የለም፤ አንተ ታላቅ ነህ ስምህም በሃይል ታላቅ ነው።",
    "7": "የአህዛብ ንጉስ ሆይ፥ በአህዛብ ጥበበኞች ሁሉ መካከል በመንግስታቸውም ሁሉ እንደ አንተ ያለ ስለሌለ፥ አንተን መፍራት ይገባልና አንተን የማይፈራ ማን ነው?",
    "8": "በአንድ ጊዜ ሰንፈዋል፥ ደንቁረውማል፤ ጣኦታት የሚያስተምሩት የእንጨት ነገር ብቻ ነው።",
    "9": "የሰራተኛና የአንጥረኛ እጅ ስራ የሆነ ከተርሴስ ጥፍጥፍ ብር ከአፌዝም ወርቅ ይመጣል፤ ልብሳቸውም ሰማያዊና ቀይ ግምጃ ነው፥ ሁሉም የብልሃተኞች ስራ ናቸው።",
    "10": "እግዚአብሔር ግን እውነተኛ አምላክ ነው፤ እርሱም ህያው አምላክና የዘላለም ንጉስ ነው፤ ከቁጣው የተነሳ ምድር ትንቀጠቀጣለች፥ አህዛብም መአቱን አይችሉም።",
    "11": "እናንተም፦ ሰማይንና ምድርን ያልፈጠሩ እነዚህ አማልክት ከምድር ላይ ከሰማይም በታች ይጠፋሉ ትሉአቸዋላችሁ።",
    "12": "ምድርን በሃይሉ የፈጠረ፥ አለሙን በጥበቡ የመሰረተ ሰማያትንም በማስተዋሉ የዘረጋ እርሱ ነው።",
    "13": "ድምፁን ባሰማ ጊዜ ውሆች በሰማይ ይሰበሰባሉ፥ ከምድርም ዳር ደመናትን ከፍ ያደርጋል፤ ለዝናቡም መብረቅን ያደርጋል፥ ነፋስንም ከቤተ መዛግብቱ ያወጣል።",
    "14": "ሰው ሁሉ እውቀት አጥቶ ሰንፎአል፥ አንጥረኛም ሁሉ ከቀረፀው ምስል የተነሳ አፍሮአል፤ ቀልጦ የተሰራ ምስሉ ውሸት ነውና፥ እስትንፋስም የላቸውምና።",
    "15": "እነርሱ ምናምንቴና የቀልድ ስራ ናቸው፤ በተጎበኙ ጊዜ ይጠፋሉ።",
    "16": "የያእቆብ እድል ፈንታ እንደ እነዚህ አይደለም፤ እርሱ የሁሉ ፈጣሪ ነውና፤ እስራኤልም የርስቱ ነገድ ነውና፤ ስሙ የሰራዊት ጌታ እግዚአብሔር ነው።",
    "17": "በምሽግ ውስጥ የተቀመጥሽ ሆይ፥ እቃሽን ከመሬት ሰብስቢ፤",
    "18": "እግዚአብሔር እንዲህ ይላልና፦ እነሆ፥ በምድሪቱ የሚኖሩትን እስኪሰማቸው ድረስ በዚህ ጊዜ እወነጭፋቸዋለሁ፥ አስጨንቃቸውማለሁ።",
    "19": "ስለ ስብራቴ ወዮልኝ! ቁስሌም ክፉ ነው፥ እኔ ግን፦ በእውነት የመከራ ቁስሌ ነው እርሱንም መሸከም ይገባኛል አልሁ።",
    "20": "ድንኳኔ ተበዘበዘ አውታሬም ሁሉ ተቆረጠ፤ ልጆቼም ከእኔ ወጥተው አይገኙም፤ ድንኳኔንም ከእንግዲህ ወዲህ የሚዘረጋ መጋረጃዎችንም የሚያነሳ የለም።",
    "21": "እረኞች ሰንፈዋልና፥ እግዚአብሔርን አልጠየቁትምና አልተከናወነላቸውም፥ መንጎቻቸውም ሁሉ ተበትነዋል።",
    "22": "የወሬን ድምፅ ስሙ፤ እነሆም፥ የይሁዳን ከተሞች ባድማና የቀበሮ ማደሪያ ያደርጋቸው ዘንድ ከሰሜን ምድር ፅኑ ሽብር መጥቶአል።",
    "23": "አቤቱ፥ የሰው መንገድ ከራሱ እንዳይደለ አውቃለሁ፥ አካሄዱንም ለማቅናት ከሚራመድ ሰው አይደለም።",
    "24": "አቤቱ፥ ቅጣኝ፤ ነገር ግን እንዳታዋርደኝ በመጠን ይሁን እንጂ በቁጣ አይሁን።",
    "25": "ያእቆብን በልተውታልና፥ ውጠውትማልና፥ አጥፍተውትማልና፥ ማደሪያውንም አፍርሰዋልና በማያውቁህ አህዛብ ስምህንም በማይጠሩ ወገኖች ላይ መአትህን አፍስስ።"
}