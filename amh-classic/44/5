{
    "1": "ሃናንያም የተባለ አንድ ሰው ሰጲራ ከተባለች ከሚስቱ ጋር መሬት ሸጠ፥",
    "2": "ሚስቱም ደግሞ ስታውቅ ከሽያጩ አስቀረና እኩሌታውን አምጥቶ በሃዋርያት እግር አጠገብ አኖረው።",
    "3": "ጴጥሮስም፦ ሃናንያ ሆይ፥ መንፈስ ቅዱስን ታታልልና ከመሬቱ ሽያጭ ታስቀር ዘንድ ሰይጣን በልብህ ስለ ምን ሞላ?",
    "4": "ሳትሸጠው የአንተ አልነበረምን? ከሸጥኸውስ በኋላ በስልጣንህ አልነበረምን? ይህን ነገር ስለ ምን በልብህ አሰብህ? እግዚአብሔርን እንጂ ሰውን አልዋሸህም አለው።",
    "5": "ሃናንያም ይህን ቃል ሰምቶ ወደቀ ሞተም፤ በሰሙትም ሁሉ ላይ ታላቅ ፍርሃት ሆነ።",
    "6": "ጎበዞችም ተነስተው ከፈኑት አውጥተውም ቀበሩት።",
    "7": "ከሶስት ሰአት ያህል በኋላም ሚስቱ የሆነውን ሳታውቅ ገባች።",
    "8": "ጴጥሮስም መልሶ፦ እስቲ ንገሪኝ፥ መሬታችሁን ይህን ለሚያህል ሸጣችሁትን? አላት። እርስዋም፦ አዎን፥ ይህን ለሚያህል ነው አለች።",
    "9": "ጴጥሮስም፦ የጌታን መንፈስ ትፈታተኑ ዘንድ ስለ ምን ተስማማችሁ? እነሆ፥ ባልሽን የቀበሩት ሰዎች እግር በደጅ ነው አንቺንም ያወጡሻል አላት።",
    "10": "ያን ጊዜም በእግሩ አጠገብ ወደቀች ሞተችም፤ ጎበዞችም ሲገቡ ሞታ አገኙአት አውጥተውም በባልዋ አጠገብ ቀበሩአት።",
    "11": "በቤተ ክርስቲያን ሁሉና ይህንም በሰሙ ሁሉ ላይ ታላቅ ፍርሃት ሆነ።",
    "12": "በሃዋርያትም እጅ ብዙ ምልክትና ድንቅ በህዝብ መካከል ይደረግ ነበር፤ ሁሉም በአንድ ልብ ሆነው በሰሎሞን ደጅ መመላለሻ ነበሩ።",
    "13": "ከሌሎችም አንድ ስንኳ ሊተባበራቸው የሚደፍር አልነበረም፥",
    "14": "ህዝቡ ግን ያከብሩአቸው ነበር፤ የሚያምኑትም ከፊት ይልቅ ለጌታ ይጨመሩለት ነበር፤ ወንዶችና ሴቶችም ብዙ ነበሩ።",
    "15": "ስለዚህም ጴጥሮስ ሲያልፍ ጥላውም ቢሆን ከእነርሱ አንዱን ይጋርድ ዘንድ ድውያንን ወደ አደባባይ አውጥተው በአልጋና በወሰካ ያኖሩአቸው ነበር።",
    "16": "ደግሞም በኢየሩሳሌም ዙሪያ ካለችው ከተማ ድውያንንና በርኩሳን መናፍስት የተሳቀዩትን እያመጡ ብዙ ሰዎች ይሰበስቡ ነበር፤ ሁሉም ይፈወሱ ነበር።",
    "17": "ሊቀ ካህናቱ ግን የሰዱቃውያን ወገን ሆነውም ከእርሱ ጋር የነበሩት ሁሉ ተነሱ ቅንአትም ሞላባቸው።",
    "18": "በሃዋርያትም ላይ እጃቸውን ጭነው በህዝቡ ወህኒ ውስጥ አኖሩአቸው።",
    "19": "የጌታ መልአክ ግን በሌሊት የወህኒውን ደጅ ከፍቶ አወጣቸውና፦",
    "20": "ሂዱና ቆማችሁ የዚህን ህይወት ቃል ሁሉ ለህዝብ በመቅደስ ንገሩ አላቸው።",
    "21": "በሰሙም ጊዜ ማልደው ወደ መቅደስ ገብተው አስተማሩ። ግን ሊቀ ካህናቱና ከእርሱ ጋር የነበሩት መጥተው ሸንጎውንና የእስራኤልን ልጆች ሽማግሌዎች ሁሉ በአንድነት ጠሩ፥ ያመጡአቸውም ዘንድ ወደ ወህኒ ላኩ።",
    "22-23": "ሎሌዎችም መጥተው በወህኒው አላገኙአቸውም፤ ተመልሰውም፦ ወህኒው በጣም በጥንቃቄ ተዘግቶ ጠባቂዎችም በደጁ ፊት ቆመው አገኘን፥ በከፈትን ጊዜ ግን በውስጡ አንድ ስንኳ አላገኘንም አሉአቸው።",
    "24": "የመቅደስ አዛዥና የካህናት አለቆችም ይህን ነገር በሰሙ ጊዜ፦ እንጃ ይህ ምን ይሆን? እያሉ ስለ እነርሱ አመነቱ።",
    "25": "አንድ ሰውም መጥቶ፦ እነሆ፥ በወህኒ ያኖራችኋቸው ሰዎች እየቆሙ ህዝቡንም እያስተማሩ በመቅደስ ናቸው ብሎ አወራላቸው።",
    "26": "በዚያን ጊዜ አዛዡ ከሎሌዎች ጋር ሄዶ አመጣቸው፥ በሃይል ግን አይደለም፤ ህዝቡ እንዳይወግሩአቸው ይፈሩ ነበርና።",
    "27": "አምጥተውም በሸንጎ አቆሙአቸው።",
    "28": "ሊቀ ካህናቱም፦ በዚህ ስም እንዳታስተምሩ አጥብቀን አላዘዝናችሁምን? እነሆም፥ ኢየሩሳሌምን በትምህርታችሁ ሞልታችኋል፤ የዚያንም ሰው ደም በእኛ ታመጡብን ዘንድ ታስባላችሁ ብሎ ጠየቃቸው።",
    "29": "ጴጥሮስና ሃዋርያትም መልሰው አሉ፦ ከሰው ይልቅ ለእግዚአብሔር ልንታዘዝ ይገባል።",
    "30": "እናንተ በእንጨት ላይ ሰቅላችሁ የገደላችሁትን ኢየሱስን የአባቶቻችን አምላክ አስነሳው፤",
    "31": "ይህን እግዚአብሔር፥ ለእስራኤል ንስሃን የሃጢአትንም ስርየት ይሰጥ ዘንድ፥ ራስም መድሃኒትም አድርጎ በቀኙ ከፍ ከፍ አደረገው።",
    "32": "እኛም ለዚህ ነገር ምስክሮች ነን፥ ደግሞም እግዚአብሔር ለሚታዘዙት የሰጠው መንፈስ ቅዱስ ምስክር ነው።",
    "33": "እነርሱም ሲሰሙ በጣም ተቆጡ ሊገድሉአቸውም አሰቡ።",
    "34": "ነገር ግን በህዝብ ሁሉ ዘንድ የከበረ የህግ መምህር ገማልያል የሚሉት አንድ ፈሪሳዊ በሸንጎ ተነስቶ ሃዋርያትን ጥቂት ፈቀቅ እንዲያደርጉአቸው አዘዘ፥",
    "35": "እንዲህም አላቸው፦ የእስራኤል ሰዎች ሆይ፥ ስለ እነዚህ ሰዎች ምን እንደምታደርጉ ለራሳችሁ ተጠንቀቁ።",
    "36": "ከዚህ ወራት አስቀድሞ ቴዎዳስ፦ እኔ ታላቅ ነኝ ብሎ ተነስቶ ነበርና፥ አራት መቶ የሚያህሉ ሰዎችም ከእርሱ ጋር ተባበሩ፤ እርሱም ጠፋ የሰሙትም ሁሉ ተበተኑ እንደ ምናምንም ሆኑ።",
    "37": "ከዚህ በኋላ ሰዎች በተፃፉበት ዘመን የገሊላው ይሁዳ ተነሳ ብዙ ሰዎችንም አሸፍቶ አስከተለ፤ እርሱም ጠፋ የሰሙትም ሁሉ ተበታተኑ።",
    "38": "አሁንም እላችኋለሁ፦ ከእነዚህ ሰዎች ተለዩ ተዉአቸውም፤ ይህ አሳብ ወይም ይህ ስራ ከሰው እንደ ሆነ ይጠፋልና፤",
    "39": "ከእግዚአብሔር እንደ ሆነ ግን ታጠፉአቸው ዘንድ አይቻላችሁም፥ በእርግጥ ከእግዚአብሔር ጋር ስትጣሉ ምናልባት እንዳትገኙ።",
    "40": "ሰሙትም፥ ሃዋርያትንም ወደ እነርሱ ጠርተው ገረፉአቸው፥ በኢየሱስም ስም እንዳይናገሩ አዝዘው ፈቱአቸው።",
    "41": "እነርሱም ስለ ስሙ ይናቁ ዘንድ የተገባቸው ሆነው ስለ ተቆጠሩ ከሸንጎው ፊት ደስ እያላቸው ወጡ፤",
    "42": "እለት እለትም በመቅደስና በቤታቸው ስለ ኢየሱስ እርሱ ክርስቶስ እንደ ሆነ ማስተማርንና መስበክን አይተዉም ነበር።"
}