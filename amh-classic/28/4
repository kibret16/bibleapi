{
    "1": "እናንተ የእስራኤል ልጆች ሆይ፥ እውነትና ምህረት እግዚአብሔርንም ማወቅ በምድር ስለሌለ እግዚአብሔር በምድሩ ላይ ከሚኖሩ ጋር ክርክር አለውና የእግዚአብሔርን ቃል ስሙ።",
    "2": "እርግማንና ሃሰት ግዳይና ስርቆት ምንዝርናም ወጥተዋል፤ ደምም ወደ ደም ደርሶአል።",
    "3": "ስለዚህ ምድሪቱ ታለቅሳለች፥ በእርስዋም የሚቀመጡ ሁሉ ከምድር አራዊትና ከሰማይ ወፎች ጋር ይደክማሉ፤ የባህሩም አሶች ያልቃሉ።",
    "4": "ነገር ግን ህዝብህ ከካህን ጋር እንደሚከራከሩ ናቸውና ማንም አይከራከር፥ ማንም አይዝለፍ።",
    "5": "በቀንም ትሰናከላለህ፥ ነቢዩም ከአንተ ጋር በሌሊት ይሰናከላል፤ እናትህንም አጠፋታለሁ።",
    "6": "ህዝቤ እውቀት ከማጣቱ የተነሳ ጠፍቶአል፤ አንተም እውቀትን ጠልተሃልና እኔ ካህን እንዳትሆነኝ እጠላሃለሁ፤ የአምላክህንም ህግ ረስተሃልና እኔ ደግሞ ልጆችህን እረሳለሁ።",
    "7": "እንደ ብዛታቸው መጠን ሃጢአት ሰሩብኝ፤ እኔም ክብራቸውን ወደ ነውር እለውጣለሁ።",
    "8": "የህዝቤም ሃጢአት መብል ሆኖላቸዋል፥ ልባቸውንም ወደ በደላቸው አድርገዋል።",
    "9": "እንደ ህዝቡም እንዲሁ ካህኑ ይሆናል፤ በመንገዳቸውም እበቀላቸዋለሁ፥ ስራቸውንም እመልስባቸዋለሁ።",
    "10": "እግዚአብሔርንም መጠበቅ ትተዋልና ሲበሉ አይጠግቡም፥ ሲያመነዝሩም አይበዙም።",
    "11": "ግልሙትናና የወይን ጠጅ ስካርም አእምሮን ያጠፋል።",
    "12": "የግልሙትና መንፈስ ህዝቤን አስቶአቸዋልና፥ እነርሱም ከአምላካቸው ርቀው አመንዝረዋልና በትራቸውን ይጠይቃሉ፥ ዘንጋቸውም ይመልስላቸዋል።",
    "13": "በተራሮችም ራስ ላይ ይሰዋሉ፤ ጥላውም መልካም ነውና ከኮምበልና ከልብን ከአሆማም ዛፍ በታች በኮረብቶች ላይ ያጥናሉ፤ ስለዚህ ሴቶች ልጆቻችሁ ይገለሙታሉ፥ ሙሽሮቻችሁም ያመነዝራሉ።",
    "14": "ወንዶችም ደግሞ ከጋለሞቶች ጋር ይጫወታሉና፥ ከጋለሞቶችም ጋር ይሰዋሉና ሴቶች ልጆቻችሁ በገለሞቱ ጊዜ፥ ሙሽሮቻችሁም ባመነዘሩ ጊዜ አልቀጣቸውም፤ የማያስተውልም ህዝብ ይገለበጣል።",
    "15": "እስራኤል ሆይ፥ አንተ ብታመነዝር ይሁዳ አይበድል፤ እናንተም ወደ ጌልገላ አትግቡ፥ ወደ ቤትአዌንም አትውጡ፥ ወይም፦ ህያው እግዚአብሔርን! ብላችሁ አትማሉ።",
    "16": "እስራኤል እንደ እልከኛ ጊደር እንቢ ብሎአል፤ እግዚአብሔርስ በሰፊው ቦታ እንደ ጠቦት ያሰማራዋልን?",
    "17": "ኤፍሬም ከጣኦታት ጋር ተጋጠመ፤ ተወው።",
    "18": "ስካርን ፈፅመዋል፥ ግልሙትናንም አብዝተዋል፤ አለቆችዋም ነውርን እጅግ ወደዱ።",
    "19": "ነፋስ በክንፍዋ አስሮአታል፤ ከመስዋእታቸውም የተነሳ ያፍራሉ።"
}