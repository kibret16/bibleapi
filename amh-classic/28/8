{
    "1": "መለከትን ወደ አፍህ አቅርብ፤ ቃል ኪዳኔን ተላልፈዋልና፥ በህጌም ላይ አምፀዋልና በእግዚአብሔር ቤት ላይ እንደ ንስር ይመጣል።",
    "2": "እነርሱም፦ አምላክ ሆይ፥ እኛ እስራኤል አወቅንህ ብለው ወደ እኔ ይጮሃሉ።",
    "3": "እስራኤል ደግነትን ጥሎአል፤ ጠላትም ያሳድዱታል።",
    "4": "ለራሳቸው ነገስታትን አነገሱ፥ ከእኔም ዘንድ አይደለም፤ አለቆችንም አደረጉ፥ እኔም አላወቅሁም፤ ለጥፋታቸውም ከብራቸውና ከወርቃቸው ጣኦታትን ለራሳቸው አደረጉ።",
    "5": "ሰማርያ ሆይ፥ እምቦሳህን፤ ጥሎአል፤ ቁጣዬ በላያቸው ነድዶአል፤ እስከ መቼ ድረስ ንፁህ ሊሆኑ አይችሉም?",
    "6": "ይህ ደግሞ ከእስራኤል ዘንድ ነው፤ ሰራተኛ ሰራው፥ እርሱም አምላክ አይደለም፤ የሰማርያም እምቦሳ ይቆራረጣል።",
    "7": "ነፍስን ዘርተዋል፥ አውሎ ነፍስንም ያጭዳሉ፤ አገዳ የለውም፥ ከፍሬውም ዱቄት አይገኝም፤ ቢገኝም እንግዶች ይበሉታል።",
    "8": "እስራኤል ተውጦአል፥ በአህዛብም መካከል ዛሬ እንደ ረከሰ እቃ ሆኖአል።",
    "9": "ለብቻውም እንደሚቀመጥ እንደ ምድረ በዳ አህያ ወደ አሶር ወጥተዋል፤ ኤፍሬምም ወዳጆቹን በእጅ መንሻ ገዛ።",
    "10": "ነገር ግን ለአህዛብ እጅ መንሻ ቢሰጡ እኔ አሁን እሰበስባቸዋለሁ ከንጉስና ከአለቆችም ሸክም የተነሳ ይደክማሉ።",
    "11": "ኤፍሬም ሃጢአትን ለመስራት መሰዊያ አብዝቶአልና መሰዊያ ለሃጢአት ይሆንለታል።",
    "12": "የህጌን ብዛት ፅፌለታለሁ፤ እነርሱ ግን እንደ እንግዳ ነገር ቆጥረውታል።",
    "13": "መስዋእቴን ያቀርባሉ፥ ስጋንም ያርዳሉ፥ ይበላሉም፤ እግዚአብሔር ግን አይቀበላቸውም፤ በደላቸውንም ያስባል፥ ሃጢአታቸውንም ይቀጣል፤ እነርሱም ወደ ግብፅ ይመለሳሉ።",
    "14": "እስራኤል ፈጣሪውን ረስቶአል፥ መስገጃዎችንም ሰርቶአል፤ ይሁዳም የተመሸጉትን ከተሞች አብዝቶአል፤ እኔ ግን በከተሞች ላይ እሳትን እሰድዳለሁ፥ አዳራሾችንም ትበላለች።"
}