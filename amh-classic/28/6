{
    "1": "ኑ፥ ወደ እግዚአብሔር እንመለስ፤ እርሱ ሰብሮናልና፥ እርሱም ይፈውሰናል፤ እርሱ መትቶናል፥ እርሱም ይጠግነናል።",
    "2": "ከሁለት ቀን በኋላ ያድነናል፤ በሶስተኛውም ቀን ያስነሳናል፥ በፊቱም በህይወት እንኖራለን።",
    "3": "እንወቅ፤ እናውቀውም ዘንድ እግዚአብሔርን እንከተል፤ እንደ ወገግታም ተዘጋጅቶ እናገኘዋለን፤ እንደ ዝናብም ምድርንም እንደሚያጠጣ እንደ መጨረሻ ዝናብ ይመጣል።",
    "4": "ምህረታችሁ እንደ ማለዳ ደመና፥ በማለዳም እንደሚያልፍ ጠል ነውና ኤፍሬም ሆይ፥ ምን ላድርግልህ? ይሁዳ ሆይ፥ ምን ላድርግልህ?",
    "5": "ስለዚህ በነቢያት እጅ ቆረጥኋቸው፥ በአፌም ቃል ገደልኋቸው፤ ፍርዴም እንደ ብርሃን ይወጣል።",
    "6": "ከመስዋእት ይልቅ ምህረትን፥ ከሚቃጠልም መስዋእት ይልቅ እግዚአብሔርን ማወቅ እወድዳለሁና።",
    "7": "እነርሱ ግን እንደ አዳም ቃል ኪዳንን ተላልፈዋል፤ በዚያም ላይ ወንጅለውኛል።",
    "8": "ገለአድ ሃጢአትን የሚሰሩ ሰዎች ከተማ፥ በደምም የተቀባ ነው።",
    "9": "ለሰውም እንደሚያደቡ ወንበዴዎች፥ እንዲሁ የካህናት ወገኖች በሴኬም መንገድ ላይ ይገድላሉ፤ ሴሰኝነትንም ያደርጋሉ።",
    "10": "በእስራኤል ቤት የሚያስፈራን ነገር አይቻለሁ፤ በዚያ በኤፍሬም ውስጥ ግልሙትና ተገኘ፥ እስራኤልም ረክሶአል።",
    "11": "ይሁዳ ሆይ፥ የህዝቤን ምርኮ በምመልስበት ጊዜ ለአንተ ደግሞ መከር ተወስኖልሃል።"
}