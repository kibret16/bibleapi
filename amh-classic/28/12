{
    "1": "ኤፍሬም በሃሰት፥ የእስራኤልም ቤት በተንኮል ከበበኝ፤ ይሁዳም ከታመነው ቅዱሱ ከእግዚአብሔር ጋር አይፀናም።",
    "2": "ኤፍሬም ነፋስን ይበላል፥ የምስራቅንም ነፋስ ይከተላል፤ ሁልጊዜም ሃሰትንና ተንኮልን ያበዛል፤ ከአሶር ጋር ቃል ኪዳን ያደርጋሉ፥ ወደ ግብፅም ዘይት ይወስዳሉ።",
    "3": "እግዚአብሔርም ደግሞ ከይሁዳ ጋር ክርክር አለው፥ ያእቆብንም እንደ መንገዱ ይቀጣል፤ እንደ ስራውም ይመልስለታል።",
    "4": "በማህፀን ውስጥ ወንድሙን በተረከዙ ያዘው፥ በጉልማስነቱም ጊዜ ከአምላክ ጋር ታገለ፤",
    "5": "ከመልአኩም ጋር ታግሎ አሸነፈ፤ አልቅሶም ለመነው። በቤቴልም አገኘው፥ በዚያም ከእኛ ጋር ተነጋገረ።",
    "6": "እርሱም የሰራዊት አምላክ እግዚአብሔር ነው፤ የመታሰቢያው ስም እግዚአብሔር ነው።",
    "7": "ስለዚህ ወደ አምላክህ ተመለስ፤ ምህረትንና ፍርድን ጠብቅ፥ ዘወትርም በአምላክህ ታመን።",
    "8": "ከከነአን ወገን ነው፤ በእጁ የተንኮል ሚዛን አለ፥ ሽንገላንም ይወድዳል።",
    "9": "ኤፍሬምም፦ ባለ ጠጋ ሆኜአለሁ፥ ሃብትንም አግኝቻለሁ፥ በድካሜም ሁሉ ሃጢአት የሚሆን በደል አይገኝብኝም አለ።",
    "10": "እኔም ከግብፅ ጀምሬ አምላክህ እግዚአብሔር ነኝ፤ እንደ አመት በአል ቀን እንደ ገና በድንኳን እንድትኖር አደርግሃለሁ።",
    "11": "ለነቢያትም ተናግሬአለሁ፥ ራእይንም አብዝቻለሁ፤ በነቢያትም እጅ ምሳሌዎችን አውጥቻለሁ።",
    "12": "ሃጢአት በገለአድ አለ፤ ፈፅመው ከንቱ ናቸው፤ ወይፈኖች በጌልገላ ይሰዋሉ፥ መሰዊያዎቻቸውም በእርሻ ትልም ላይ የድንጋይ ክምር ይሆናሉ።",
    "13": "ያእቆብ ወደ ሶርያ አገር ሸሸ፥ እስራኤልም ስለ ሚስት አገለገለ፥ ስለ ሚስትም ጠባቂ ነበረ።",
    "14": "እግዚአብሔርም በነቢይ እጅ እስራኤልን ከግብፅ አወጣ፥ በነቢይም እጅ ጠበቀው።",
    "15": "ኤፍሬም አስመርሮ አስቆጣው፤ ስለዚህ ደሙ በላዩ ላይ ነው፤ ጌታውም ስድቡን በራሱ ላይ ይመልሳል።"
}