{
    "1-2": "መንፈስ ግን በግልጥ፦ በኋለኞች ዘመናት አንዳንዶች የሚያስቱ መናፍስትንና በውሸተኞች ግብዝነት የተሰጠውን የአጋንንትን ትምህርት እያደመጡ፥ ሃይማኖትን ይክዳሉ ይላል፤ በገዛ ህሊናቸው እንደሚቃጠሉ ደንዝዘው፥",
    "3": "እነዚህ ውሸተኞች መጋባትን ይከለክላሉ፥ አምነውም እውነትን የሚያውቁ ከምስጋና ጋር ይቀበሉ ዘንድ እግዚአብሔር ከፈጠረው መብል እንዲርቁ ያዝዛሉ።",
    "4": "እግዚአብሔር የፈጠረው ሁሉ መልካም ነውና፥ ከምስጋናም ጋር ቢቀበሉት የሚጣል ምንም የለም፤",
    "5": "በእግዚአብሔር ቃልና በፀሎት የተቀደሰ ነውና።",
    "6": "ስለዚህ ወንድሞችን ብታሳስብ፥ በእምነትና በተከተልኸው በመልካም ትምህርት ቃል የምትመገብ የኢየሱስ ክርስቶስ መልካም አገልጋይ ትሆናለህ።",
    "7": "ነገር ግን ለዚህ አለም ከሚመችና የአሮጊቶችን ሴቶች ጨዋታ ከሚመስለው ተረት ራቅ። እግዚአብሔርን ለመምሰል ግን ራስህን አስለምድ።",
    "8": "ሰውነትን ለስጋዊ ነገር ማስለመድ ለጥቂት ይጠቅማልና፤ እግዚአብሔርን መምሰል ግን የአሁንና የሚመጣው ህይወት ተስፋ ስላለው፥ ለነገር ሁሉ ይጠቅማል።",
    "9": "ይህ ቃል የታመነ ሁሉም እንዲቀበሉት የተገባ ነው፤",
    "10": "ይህን ለማግኘት እንደክማለንና፥ ስለዚህም እንሰደባለን፤ ይህም ሰውን ሁሉ ይልቁንም የሚያምኑትን በሚያድን በህያው አምላክ ተስፋ ስለምናደርግ ነው።",
    "11-12": "ይህን እዘዝና አስተምር። በቃልና በኑሮ በፍቅርም በእምነትም በንፅህናም ለሚያምኑቱ ምሳሌ ሁን እንጂ፥ ማንም ታናሽነትህን አይናቀው።",
    "13": "እስክመጣ ድረስ ለማንበብና ለመምከር ለማስተማርም ተጠንቀቅ።",
    "14": "በትንቢት ከሽማግሌዎች እጅ መጫን ጋር የተሰጠህን፥ በአንተ ያለውን የፀጋ ስጦታ ቸል አትበል።",
    "15": "ማደግህ በነገር ሁሉ እንዲገለጥ ይህን አስብ፥ ይህንም አዘውትር።",
    "16": "ለራስህና ለትምህርትህ ተጠንቀቅ፥ በእነዚህም ፅና፤ ይህን ብታደርግ፥ ራስህንም የሚሰሙህንም ታድናለህና።"
}