{
    "1": "እዝራም እያለቀሰና በእግዚአብሔር ቤት ፊት እየወደቀ በፀለየና በተናዘዘ ጊዜ ከእስራኤል ዘንድ የወንድና የሴት የህፃናትም እጅግ ታላቅ ጉባኤ ወደ እርሱ ተሰበሰበ፤ ህዝቡም እጅግ አለቀሱ።",
    "2": "ከኤላም ልጆች ወገን የነበረም የይሂኤል ልጅ ሴኬንያ እዝራን እንዲህ ብሎ ተናገረው፦ አምላካችንን በድለናል፤ የምድርን አህዛብ እንግዶች ሴቶችን አግብተናል፤ አሁን ግን ስለዚህ ነገር ገና ለእስራኤል ተስፋ አለ።",
    "3": "አሁንም እንደ ጌታዬና የአምላካችንን ትእዛዝ እንደሚፈሩት ምክር፥ ሴቶችን ሁሉ ከእነርሱም የተወለዱትን እንሰድድ ዘንድ ከአምላካችን ጋር ቃል ኪዳን እናድርግ፤ እንደ ህጉም ይደረግ።",
    "4": "ይህም ነገር ለአንተ ይገባልና፥ እኛም ከአንተ ጋር ነንና ተነሳ፥ አይዞህ፥ አድርገው።",
    "5": "እዝራም ተነሳ፤ አለቆቹንና ካህናቱን ሌዋውያኑንም እስራኤልንም ሁሉ እንደዚህ ቃል ያደርጉ ዘንድ አማለ፤ እነርሱም ማሉ።",
    "6": "እዝራም ከእግዚአብሔር ቤት ፊት ተነስቶ ወደ ኤልያሴብ ልጅ ወደ ዮሃናን ጓዳ ገባ፤ ስለ ምርኮኞቹም ሃጢአት ያለቅስ ነበርና ገብቶ እንጀራ አልበላም፥ ውሃም አልጠጣም።",
    "7-8": "ምርኮኞቹም ሁሉ ወደ ኢየሩሳሌም እንዲሰበሰቡ፥ እንደ አለቆቹና እንደ ሽማግሌዎችም ምክር በሶስት ቀን ውስጥ ያልመጣ ሁሉ ንብረቱ ሁሉ እንዲወረስ፥ እርሱም ከምርኮው ጉባኤ እንዲለይ በይሁዳና በኢየሩሳሌም ላይ አዋጅ ነገሩ።",
    "9": "ሶስት ቀንም ሳያልፍ በዘጠኝኛው ወር ከወሩም በሃያኛው ቀን የይሁዳና የብንያም ሰዎች ሁሉ ወደ ኢየሩሳሌም ተሰበሰቡ። ህዝቡም ሁሉ ስለዚህ ነገርና ስለ ታላቁ ዝናብ እየተንቀጠቀጡ በእግዚአብሔር ቤት ፊት ባለው አደባባይ ተቀመጡ።",
    "10": "ካህኑም እዝራ ተነስቶ፦ ተላልፋችኋል፤ የእስራኤልን በደል ታበዙ ዘንድ እንግዶችን ሴቶች አግብታችኋል።",
    "11": "አሁንም ለአባቶቻችሁ አምላክ ለእግዚአብሔር ተናዘዙ፥ ደስ የሚያሰኘውንም አድርጉ፤ ከምድርም አህዛብና ከእንግዶች ሴቶች ተለዩ አላቸው።",
    "12": "ጉባኤውም ሁሉ በታላቅ ድምፅ መልሰው እንዲህ አሉ፦ እንደ ተናገርኸን እናደርግ ዘንድ ይገባናል።",
    "13": "ነገር ግን የህዝቡ ቁጥር ብዙ ነው፥ ጊዜውም የትልቅ ዝናብ ጊዜ ነው፥ በሜዳም ልንቆም አንችልም፤ በዚህም ነገር እጅግ በድለናልና ይህ ስራ የአንድ ወይም የሁለት ቀን ስራ አይደለም።",
    "14": "አለቆቻችንም በጉባኤው ሁሉ ፋንታ ይቁሙ፤ ስለዚህም ነገር የአምላካችን ፅኑ ቁጣ ከእኛ ይመለስ ዘንድ እንግዶቹን ሴቶች ያገቡት በከተሞቻችን ያሉት ሁሉ በተቀጠረው ጊዜ ይምጡ፥ ከእነርሱም ጋር የከተማ ሁሉ ሽማግሌዎችና ፈራጆች ይምጡ።",
    "15": "ነገር ግን የአሳሄል ልጅ ዮናታንና የቴቁዋ ልጅ የህዝያ ይህን ነገር ተቃወሙ፤ ሜሱላምና ሌዋዊውም ሳባታይ ረዱአቸው።",
    "16": "ምርኮኞቹም እንዲህ አደረጉ፤ ካህኑ እዝራም የአባቶችም ቤቶች አለቆች በየአባቶቻቸው ቤቶች ተለዩ፥ ሁሉም በየስማቸው ተፃፉ፤ በአስረኛውም ወር በመጀመሪያው ቀን ነገሩን ይመረምሩ ዘንድ ተቀመጡ።",
    "17": "እስከ መጀመሪያው ወር እስከ መጀመሪያው ቀን ድረስ ሰርተው እንግዶቹን ሴቶች ያገቡትን ሰዎች ሁሉ መርምረው ጨረሱ።",
    "18": "ከካህናቱም ወገን ልጆች እንግዶቹን ሴቶች ያገቡ ሰዎች ተገኙ፤ ከኢዮሴዴቅ ልጅ ከኢያሱ ልጆችና ከወንድሞቹ፥ መእሴያ፥ አልአዛር፥ ያሪብ፥ ጎዶልያስ።",
    "19": "ሚስቶቻቸውን ይፈቱ ዘንድ እጃቸውን ሰጡ፤ ስለ በደላቸውም ከመንጋው አንድ አውራ በግ ለበደል መስዋእት አቀረቡ።",
    "20": "ከኢሜር ልጆችም፤ አናኒና ዝባድያ።",
    "21": "ከካሪም ልጆችም፤ መእሴያ፥ ኤልያስ፥ ሸማያ፥ ይሂኤል፥ ኦዝያ።",
    "22": "ከፋስኩር ልጆችም፤ ኤልዮኤናይ፥ መእሴያ፥ ይስማኤል፥ ናትናኤል፥ ዮዛባት፥ ኤልአሳ።",
    "23": "ከሌዋውያንም፤ ዮዛባት፥ ሰሜኢ፥ ቆሊጣስ የሚባል ቆልያ፥ ፈታያ፥ ይሁዳ፥ አልአዛር።",
    "24": "ከመዘምራንም፤ ኤልያሴብ፤ ከበረኞችም፤ ሰሎም፥ ጤሌም፥ ኡሪ።",
    "25": "ከእስራኤልም፤ ከፋሮስ ልጆች፤ ራምያ፥ ይዝያ፥ መልክያ፥ ሚያሚን፥ አልአዛር፥ መልክያ፥ በናያስ።",
    "26": "ከኤላም ልጆችም፤ ሙታንያ፥ ዘካርያስ፥ ይሂኤል፥ አብዲ፥ ይሬሞት፥ ኤልያ።",
    "27": "ከዛቱእ ልጆችም፤ ኤሊዮኤናይ፥ ኢልያሴብ፥ ሙታንያ፥ ይሬሞት፥ ዛባድ፥ አዚዛ።",
    "28": "ከቤባይ ልጆችም፤ ይሆሃናን፥ ሃናንያ፥ ዘባይ፥ አጥላይ።",
    "29": "ከባኒ ልጆችም፤ ሜሱላም፥ መሉክ፥ አዳያ፥ ያሱብ፥ ሸአል፥ ራሞት።",
    "30": "ከፈሃት ሞአብ ልጆችም፤ አድና፥ ክላል፥ በናያስ፥ መእሴያ፥ ሙታንያ፥ ባስልኤል፥ ቢንዊ፥ ምናሴ።",
    "31": "ከካሪም ልጆችም፤ አልአዛር፥ ይሺያ፥ መልክያ፥",
    "32": "ሸማያ፥ ስምኦን፥ ብንያም፥ መሉክ፥ ሰማራያ።",
    "33": "ከሃሱም ልጆችም፤ መትናይ፥ መተታ፥ ዛባድ፥ ኤሊፋላት፥ ይሬማይ፥ ምናሴ፥ ሰሜኢ።",
    "34": "ከባኒ ልጆችም፤ መእዳይ፥ አምራም፥",
    "35": "ኡኤል፥ በናያስ፥ ቤድያ፥ ኬልቅያ",
    "36-37": "ወንያ፥ ሜሪሞት፥ ኤልያሴብ፥ መታንያ፥",
    "38": "መትናይ፥ የእሱ፥ ባኒ፥ ቢንዊ፥ ሰሜኢ፥",
    "39-40": "ሰሌምያ፥ ናታን፥ አዳያ፥ መክነድባይ፥",
    "41": "ሴሴይ፥ ሸራይ፥ ኤዝርኤል፥ ሰሌምያ፥ ሰማራያ፥ ሰሎም፥ አማርያ፥ ዮሴፍ።",
    "42-43": "ከናባው ልጆችም፤ ይኤኤል፥ መቲትያ፥ ዛባድ፥ ዘቢና፥ ያዳይ፥ ኢዮኤል፥ በናያስ።",
    "44": "እነዚህ ሁሉ እንግዶቹን ሚስቶች አግብተው ነበር፤ ከእነዚህም ሚስቶች አያሌዎቹ ልጆችን ወልደው ነበር።"
}