{
    "1": "እግዚአብሔርም ሙሴን በሲና ምድረ በዳ በመገናኛው ድንኳን ውስጥ፥ በሁለተኛው ወር በመጀመሪያው ቀን፥ ከግብፅ ምድር ከወጡ በኋላ በሁለተኛው አመት እንዲህ ብሎ ተናገረው፦",
    "2": "የእስራኤልን ልጆች ማህበር ሁሉ ድምር፥ በየወገናቸው፥ በየአባቶቻቸው ቤቶች፥ በየስማቸው ቁጥር፥ ወንዱን በየራሱ፥ ውሰዱ።",
    "3": "ከሃያ አመት ጀምሮ ከዚያም በላይ ያለውን፥ ከእስራኤል ወደ ሰልፍ የሚወጡትን ሁሉ፥ አንተና አሮን በየሰራዊቶቻቸው ቁጠሩአቸው።",
    "4": "ከየነገዱም አንድ ሰው የአባቶቹ ቤት አለቃ ከእናንተ ጋር ይሁን።",
    "5": "ከእናንተም ጋር የሚቆሙት ሰዎች ስሞቻቸው እነዚህ ናቸው፤ ከሮቤል የሰዲዮር ልጅ ኤሊሱር፥",
    "6": "ከስምኦን የሱሪሰዳይ ልጅ ሰለሚኤል፥",
    "7": "ከይሁዳ የአሚናዳብ ልጅ ነአሶን፥",
    "8": "ከይሳኮር የሶገር ልጅ ናትናኤል፥",
    "9-10": "ከዛብሎን የኬሎን ልጅ ኤልያብ፥ ከዮሴፍ ልጆች ከኤፍሬም የአሚሁድ ልጅ ኤሊሳማ፥ ከምናሴ የፍዳሱ ልጅ ገማልኤል፥",
    "11-12": "ከብንያም የጋዴዮን ልጅ አቢዳን፥ ከዳን የአሚሳዳይ ልጅ አኪኤዘር፥",
    "13": "ከአሴር የኤክራን ልጅ ፋግኤል፥",
    "14": "ከጋድ የራጉኤል ልጅ ኤሊሳፍ፥",
    "15": "ከንፍታሌም የኤናን ልጅ አኪሬ።",
    "16": "ከማህበሩ የተመረጡ የእስራኤል አእላፍ ታላላቆች፥ የአባቶቻቸው ነገድ አለቆች እነዚህ ናቸው።",
    "17": "ሙሴና አሮንም እነዚህን በስማቸው የተጠሩትን ሰዎች ወሰዱአቸው፤",
    "18": "በሁለተኛውም ወር በመጀመሪያው ቀን ማህበሩን ሁሉ ሰበሰቡአቸው፤ ከሃያ አመት ጀምሮ ከዚያም በላይ ያለውን በየራሱ በየወገኑም በየአባቶቻቸውም ቤቶች በየስማቸው ቁጥር ትውልዳቸውን ተናገሩ።",
    "19": "እግዚአብሔር ሙሴን እንዳዘዘ እንዲሁ በሲና ምድረ በዳ ቆጠራቸው።",
    "20": "የእስራኤል በኩር የሮቤል ልጆች በየትውልዳቸው፥ በየወገናቸው፥ በየአባቶቻቸው ቤቶች፥ እንደየስማቸው ቁጥር፥ በየራሳቸው፥ ከሃያ አመት ጀምሮ ከዚያም በላይ ያለው ወንድ ሁሉ፥ ወደ ሰልፍ የሚወጡት ሁሉ፥",
    "21": "ከሮቤል ነገድ የተቆጠሩ አርባ ስድስት ሺህ አምስት መቶ ነበሩ።",
    "22": "የስምኦን ልጆች በየትውልዳቸው፥ በየወገናቸው፥ በየአባቶቻቸው ቤቶች የተቆጠሩ፥ እንደየስማቸው ቁጥር፥ በየራሳቸው፥ ከሃያ አመት ጀምሮ ከዚያም በላይ ያለው ወንድ ሁሉ፥ ወደ ሰልፍ የሚወጡት ሁሉ፥",
    "23": "ከስምኦን ነገድ የተቆጠሩት አምሳ ዘጠኝ ሺህ ሶስት መቶ ነበሩ።",
    "24": "የጋድ ልጆች በየትውልዳቸው፥ በየወገናቸው፥ በየአባቶቻቸው ቤቶች፥ እንደየስማቸው ቁጥር፥ ከሃያ አመት ጀምሮ ከዚያም በላይ ያሉት፥ ወደ ሰልፍ የሚወጡት ሁሉ፥",
    "25": "ከጋድ ነገድ የተቆጠሩት አርባ አምስት ሺህ ስድስት መቶ አምሳ ነበሩ።",
    "26": "የይሁዳ ልጆች በየትውልዳቸው፥ በየወገናቸው፥ በየአባቶቻቸው ቤቶች፥ እንደየስማቸው ቁጥር፥ ከሃያ አመት ጀምሮ ከዚያም በላይ ያሉት፥ ወደ ሰልፍ የሚወጡት ሁሉ፥",
    "27": "ከይሁዳ ነገድ የተቆጠሩት ሰባ አራት ሺህ ስድስት መቶ ነበሩ።",
    "28": "የይሳኮር ልጆች በየትውልዳቸው፥ በየወገናቸው፥ በየአባቶቻቸው ቤቶች፥ እንደየስማቸው ቁጥር፥ ከሃያ አመት ጀምሮ ከዚያም በላይ ያሉት፥ ወደ ሰልፍ የሚወጡት ሁሉ፥",
    "29": "ከይሳኮር ነገድ የተቆጠሩት አምሳ አራት ሺህ አራት መቶ ነበሩ።",
    "30": "የዛብሎን ልጆች በየትውልዳቸው፥ በየወገናቸው፥ በየአባቶቻቸው ቤቶች፥ እንደየስማቸው ቁጥር፥ ከሃያ አመት ጀምሮ ከዚያም በላይ ያሉት፥ ወደ ሰልፍ የሚወጡት ሁሉ፥",
    "31": "ከዛብሎን ነገድ የተቆጠሩት አምሳ ሰባት ሺህ አራት መቶ ነበሩ።",
    "32": "ከዮሴፍ ልጆች፥ የኤፍሬም ልጆች በየትውልዳቸው፥ በየወገናቸው፥ በየአባቶቻቸው ቤቶች፥ እንደየስማቸው ቁጥር፥ ከሃያ አመት ጀምሮ ከዚያም በላይ ያሉት፥ ወደ ሰልፍ የሚወጡት ሁሉ፥",
    "33": "ከኤፍሬም ነገድ የተቆጠሩት አርባ ሺህ አምስት መቶ ነበሩ።",
    "34": "የምናሴ ልጆች በየትውልዳቸው፥ በየወገናቸው፥ በየአባቶቻቸው ቤቶች፥ እንደየስማቸው ቁጥር፥ ከሃያ አመት ጀምሮ ከዚያም በላይ ያሉት፥ ወደ ሰልፍ የሚወጡት ሁሉ፥",
    "35": "ከምናሴ ነገድ የተቆጠሩት ሰላሳ ሁለት ሺህ ሁለት መቶ ነበሩ።",
    "36": "የብንያም ልጆች በየትውልዳቸው፥ በየወገናቸው፥ በየአባቶቻቸው ቤቶች፥ እንደየስማቸው ቁጥር፥ ከሃያ አመት ጀምሮ ከዚያም በላይ ያሉት፥ ወደ ሰልፍ የሚወጡት ሁሉ፥",
    "37": "ከብንያም ነገድ የተቆጠሩት ሰላሳ አምስት ሺህ አራት መቶ ነበሩ።",
    "38": "የዳን ልጆች በየትውልዳቸው፥ በየወገናቸው፥ በየአባቶቻቸው ቤቶች፥ እንደየስማቸው ቁጥር፥ ከሃያ አመት ጀምሮ ከዚያም በላይ ያሉት፥ ወደ ሰልፍ የሚወጡት ሁሉ፥",
    "39": "ከዳን ነገድ የተቆጠሩት ስድሳ ሁለት ሺህ ሰባት መቶ ነበሩ።",
    "40": "የአሴር ልጆች በየትውልዳቸው፥ በየወገናቸው፥ በየአባቶቻቸው ቤቶች፥ እንደየስማቸው ቁጥር፥ ከሃያ አመት ጀምሮ ከዚያም በላይ ያሉት፥ ወደ ሰልፍ የሚወጡት ሁሉ፥",
    "41": "ከአሴር ነገድ የተቆጠሩት አርባ አንድ ሺህ አምስት መቶ ነበሩ።",
    "42": "የንፍታሌም ልጆች በየትውልዳቸው፥ በየወገናቸው፥ በየአባቶቻቸው ቤቶች፥ እንደየስማቸው ቁጥር፥ ከሃያ አመት ጀምሮ ከዚያም በላይ ያሉት፥ ወደ ሰልፍ የሚወጡት ሁሉ፥",
    "43": "ከንፍታሌም ነገድ የተቆጠሩት አምሳ ሶስት ሺህ አራት መቶ ነበሩ።",
    "44": "የተቆጠሩት፥ ሙሴና አሮን አስራ ሁለቱም የእስራኤል አለቆች የቆጠሩአቸው፥ እነዚህ ናቸው እያንዳንዱ የአባቶቹ ቤት አለቃ ነበረ።",
    "45": "ከእስራኤልም ልጆች የተቆጠሩት ሁሉ፥ በየአባቶቻቸው ቤቶች፥ ከሃያ አመት ጀምሮ ከዚያም በላይ ያሉት፥ ወደ ሰልፍ የሚወጡት ሁሉ፥",
    "46": "የተቆጠሩት ሁሉ ስድስት መቶ ሶስት ሺህ አምስት መቶ አምሳ ነበሩ።",
    "47": "ሌዋውያን ግን በየአባቶቻቸው ነገድ ከእነርሱ ጋር አልተቆጠሩም።",
    "48": "እግዚአብሔርም ሙሴን እንዲህ ብሎ ተናገረው፦ የሌዊን ነገድ አትቁጠረው፥",
    "49": "ቁጥራቸውንም ከእስራኤል ልጆች ጋር አታድርግ፤",
    "50": "ነገር ግን በምስክሩ ማደሪያና በእቃዎች ሁሉ ለእርሱም በሚሆነው ነገር ሁሉ ላይ ሌዋውያንን አቁማቸው። ማደሪያውንና እቃዎችን ሁሉ ይሸከሙ፥ ያገልግሉትም፥ በማደሪያውም ዙሪያ ይስፈሩ።",
    "51": "ማደሪያውም ሲነሳ ሌዋውያን ይንቀሉት፤ ማደሪያውም በሰፈረ ጊዜ ሌዋውያን ይትከሉት፤ ሌላ ሰው ግን ቢቀርብ ይገደል።",
    "52": "የእስራኤልም ልጆች እያንዳንዱ በየሰፈሩ፥ በየአላማውም፥ በየጭፍራውም ይሰፍራሉ።",
    "53": "ነገር ግን በእስራኤል ልጆች ላይ ቁጣ እንዳይወርድ ሌዋውያን በምስክሩ ማደሪያ ዙሪያ ይስፈሩ፤ ሌዋውያንም የምስክሩን ማደሪያ ይጠብቁ።",
    "54": "የእስራኤል ልጆች እንዲሁ አደረጉ፤ እግዚአብሔር ሙሴን እንዳዘዘው ሁሉ እንዲሁ አደረጉ።"
}