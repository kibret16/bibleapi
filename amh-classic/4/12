{
    "1": "ሙሴም ኢትዮጵያይቱን አግብቶአልና ባገባት በኢትዮጵያይቱ ምክንያት ማርያምና አሮን በእርሱ ላይ ተናገሩ።",
    "2": "እርሱም፦ በውኑ እግዚአብሔር በሙሴ ብቻ ተናግሮአልን? በእኛስ ደግሞ የተናገረ አይደለምን? አሉ እግዚአብሔርም ሰማ።",
    "3": "ሙሴም በምድር ላይ ካሉት ሰዎች ሁሉ ይልቅ እጅግ ትሁት ሰው ነበረ።",
    "4": "እግዚአብሔርም ወዲያው ሙሴንና አሮንን ማርያምንም፦ ሶስታችሁ ወደ መገኛኛው ድንኳን ውጡ ብሎ ተናገረ፤ ሶስቱም ወጡ።",
    "5": "እግዚአብሔርም በደመና አምድ ወረደ፥ በድንኳኑም ደጃፍ ቆመ፤ አሮንንና ማርያምን ጠራ፥ ሁለቱም ወጡ።",
    "6": "እርሱም፦ ቃሌን ስሙ፤ በመካከላችሁ ነቢይ ቢኖር፥ እኔ እግዚአብሔር በራእይ እገለጥለታለሁ፥ ወይም በህልም እናገረዋለሁ።",
    "7": "ባርያዬ ሙሴ ግን እንዲህ አይደለም፤ እርሱ በቤቴ ሁሉ የታመነ ነው።",
    "8": "እኔ አፍ ለአፍ በግልጥ እናገረዋለሁ፥ በምሳሌ አይደለም፤ የእግዚአብሔርንም መልክ ያያል፤ በባርያዬ በሙሴ ላይ ትናገሩ ዘንድ ስለ ምን አልፈራችሁም? አለ።",
    "9": "እግዚአብሔርም ተቆጥቶባቸው ሄደ።",
    "10": "ደመናውም ከድንኳኑ ተነሳ፤ እነሆም፥ ማርያም ለምፃም ሆነች፥ እንደ አመዳይም ነጭ ሆነች፤ አሮንም ማርያምን ተመለከተ፥ እነሆም፥ ለምፃም ሆና ነበር።",
    "11": "አሮንም ሙሴን፦ ጌታዬ ሆይ፥ ስንፍና አድርገናልና፥ በድለንማልና እባክህ፥ ሃጢአት አታድርግብን።",
    "12": "ከእናቱ ሆድ በወጣ ጊዜ ግማሽ ስጋው ተበልቶ እንደ ሞተ እርስዋ አትሁን።",
    "13": "ሙሴም ወደ እግዚአብሔር እየጮኸ፦ አቤቱ፥ እባክህ፥ አድናት አለው።",
    "14": "እግዚአብሔርም ሙሴን፦ አባትዋ ምራቁን በፊትዋ ቢተፋባት ስንኳ ሰባት ቀን ታፍር ዘንድ ይገባት ነበር፤ ሰባት ቀን ከሰፈር ውጭ ተዘግታ ትቀመጥ፥ ከዚያም በኋላ ትመለስ አለው።",
    "15": "ማርያምም ከሰፈር ውጭ ሰባት ቀን ተዘግታ ተቀመጠች፤ ማርያምም እስክትመለስ ድረስ ህዝቡ አልተጓዙም።",
    "16": "ከዚያም በኋላ ህዝቡ ከሃፄሮት ተጓዙ፥ በፋራንም ምድረ በዳ ሰፈሩ።"
}