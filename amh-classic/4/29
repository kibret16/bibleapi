{
    "1": "በሰባተኛውም ወር ከወሩ በመጀመሪያ ቀን የተቀደሰ ጉባኤ ይሁንላችሁ፤ የተግባርን ስራ ሁሉ አትስሩበት፤ መለከቶች የሚነፉበት ቀን ነው።",
    "2": "ለእግዚአብሔር ጣፋጭ ሽታ እንዲሆን የሚቃጠለውን መስዋእት፥ አንድ ወይፈን፥ አንድ አውራ በግ፥ ነውር የሌለባቸውን ሰባት የአንድ አመት ተባት የበግ ጠቦቶች፥",
    "3": "ለእህል ቁርባናቸው በዘይት የተለወሰ መልካም ዱቄት፥ ለወይፈኑ ከመስፈሪያው ከአስር እጅ ሶስት እጅ፥ ለአውራው በግ ከመስፈሪያው ከአስር እጅ ሁለት እጅ፥",
    "4": "ለሰባቱ ጠቦቶች ለእያንዳንዱ ከመስፈሪያው አስረኛ እጅ ታቀርባላችሁ።",
    "5": "ማስተስረያም የሚሆንላችሁን አንድ አውራ ፍየል ለሃጢአት መስዋእት ታቀርባላችሁ።",
    "6": "በወሩ መባቻ ከሚቃጠለው መስዋእትና ከእህሉ ቁርባን፥ በዘወትርም ከሚቃጠለው መስዋእትና ከእህሉ ቁርባን፥ ከመጠጡም ቁርባን ሌላ፥ እንደ ህጋቸው ለእግዚአብሔር ጣፋጭ ሽታ እንዲሆን በእሳት የሚቀርቡ ናቸው።",
    "7": "ከዚህም ከሰባተኛው ወር በአስረኛው ቀን የተቀደሰ ጉባኤ ይሁንላችሁ፤ ሰውነታችሁን አስጨንቁት፤ ከስራ ሁሉ ምንም አታድርጉ።",
    "8": "ለእግዚአብሔርም ጣፋጭ ሽታ እንዲሆን የሚቃጠለውን መስዋእት፥ አንድ ወይፈን፥ አንድ አውራ በግ፥ ሰባት የአንድ አመት ተባት የበግ ጠቦቶች ታቀርባላችሁ፤ ነውር የሌለባቸውም ይሁኑ።",
    "9": "ለእህል ቁርባናቸውም በዘይት የተለወሰ መልካም ዱቄት፥ ለወይፈኑ ከመስፈሪያው ከአስር እጅ ሶስት እጅ፥ ለአውራው በግ ከመስፈሪያው ከአስር እጅ ሁለት እጅ፥",
    "10": "ለሰባቱ ጠቦቶች ለእያንዳንዱ ከመስፈሪያው አስረኛ እጅ፥",
    "11": "ለሃጢአት መስዋእት አንድ አውራ ፍየል አቅርቡ። ከሚያስተሰርየው ከሃጢአት መስዋእት፥ በዘወትርም ከሚቃጠለው መስዋእትና ከእህሉ ቁርባን፥ ከመጠጥ ቁርባናቸውም ሌላ አቅርቡት።",
    "12": "ከሰባተኛውም ወር በአስራ አምስተኛው ቀን የተቀደሰ ጉባኤ ይሁንላችሁ፤ የተግባርን ስራ ሁሉ አትስሩበት፥ ሰባት ቀንም ለእግዚአብሔር በአል አድርጉ።",
    "13": "ለእግዚአብሔርም ጣፋጭ ሽታ እንዲሆን የሚቃጠለውን መስዋእት፥ አስራ ሶስት ወይፈኖች፥ ሁለት አውራ በጎች፥ አስራ አራት የአንድ አመት ተባት የበግ ጠቦቶች አቅርቡ፤ ነውር የሌለባቸውም ይሁኑ።",
    "14": "ለእህል ቁርባናቸውም በዘይት የተለወሰ መልካም ዱቄት፥ ለአስራ ሶስት ወይፈኖች ለእያንዳንዱ ከመስፈሪያው ከአስር እጅ ሶስት እጅ፥ ለሁለቱ አውራ በጎች ለእያንዳንዱ ከመስፈሪያው ከአስር እጅ ሁለት እጅ፥",
    "15": "ለአስራ አራቱ ጠቦቶች ለእያንዳንዱ ከመስፈሪያው አስረኛ እጅ፥",
    "16": "ለሃጢአትም መስዋእት አንድ አውራ ፍየል ታቀርባላችሁ፤ በዘወትር ከሚቃጠለው መስዋእትና ከእህሉ ቁርባን ከመጠጡም ቁርባን ሌላ የሚቀርቡ ናቸው።",
    "17": "በሁለተኛውም ቀን አስራ ሁለት ወይፈኖችን፥ ሁለት አውራ በጎችን፥ ነውር የሌለባቸው አስራ አራት የአንድ አመት ተባት የበግ ጠቦቶችን፥",
    "18": "ለወይፈኖቹና ለአውራ በጎቹ ለጠቦቶቹም የእህል ቁርባናቸውንና የመጠጥ ቁርባናቸውን እንደ ቁጥራቸው መጠን እንደ ህጉ፥",
    "19": "ለሃጢአትም መስዋእት አንድ አውራ ፍየልን ታቀርባላችሁ፤ በዘወትር ከሚቃጠለው መስዋእትና ከእህሉ ቁርባን ከመጠጡም ቁርባናቸው ሌላ የሚቀርቡ ናቸው።",
    "20": "በሶስተኛውም ቀን አስራ አንድ ወይፈኖች፥ ሁለት አውራ በጎች፥ ነውር የሌለባቸውን አስራ አራት የአንድ አመት ተባት የበግ ጠቦቶች፥",
    "21": "ለወይፈኖቹና ለአውራ በጎቹ ለጠቦቶቹም የእህል ቁርባናቸውንና የመጠጥ ቁርባናቸውን እንደ ቁጥራቸው መጠን እንደ ህጉ፥",
    "22": "ለሃጢአትም መስዋእት አንድ አውራ ፍየል፥ በዘወትር ከሚቃጠለው መስዋእትና ከእህሉ ቁርባን ከመጠጡም ቁርባን ሌላ ታቀርባላችሁ።",
    "23": "በአራተኛውም ቀን አስር ወይፈኖች፥ ሁለት አውራ በጎች፥ ነውር የሌለባቸውን አስራ አራት የአንድ አመት ተባት የበግ ጠቦቶች፥",
    "24": "ለወይፈኖቹና ለአውራ በጎቹ ለጠቦቶቹም የእህል ቁርባናቸውንና የመጠጥ ቁርባናቸውን እንደ ቁጥራቸውም መጠን እንደ ህጉ፥",
    "25": "ለሃጢአትም መስዋእት አንድ አውራ ፍየል፥ በዘወትር ከሚቃጠለው መስዋእትና ከእህሉ ቁርባን ከመጠጡም ቁርባን ሌላ ታቀርባላችሁ።",
    "26": "በአምስተኛውም ቀን ዘጠኝ ወይፈኖች፥ ሁለት አውራ በጎች፥ ነውር የሌለባቸውን አስራ አራት የአንድ አመት ተባት የበግ ጠቦቶች፥",
    "27": "ለወይፈኖቹና ለአውራ በጎቹ ለጠቦቶቹም የእህል ቁርባናቸውንና የመጠጥ ቁርባናቸውን እንደ ቁጥራቸው መጠን እንደ ህጉ፥",
    "28": "ለሃጢአትም መስዋእት አንድ አውራ ፍየል፥ በዘወትር ከሚቃጠለው መስዋእትና ከእህሉ ቁርባን ከመጠጡም ቁርባን ሌላ ታቀርባላችሁ።",
    "29": "በስድስተኛውም ቀን ስምንት ወይፈኖች፥ ሁለት አውራ በጎች፥ ነውር የሌለባቸውን አስራ አራት የአንድ አመት ተባት የበግ ጠቦቶች፥",
    "30": "ለወይፈኖቹና ለአውራ በጎቹ ለጠቦቶቹም የእህል ቁርባናቸውንና የመጠጥ ቁርባናቸውን እንደ ቁጥራቸው መጠን እንደ ህጉ፥",
    "31": "ለሃጢአትም መስዋእት አንድ አውራ ፍየል፥ በዘወትር ከሚቃጠለው መስዋእትና ከእህሉ ቁርባን ከመጠጡም ቁርባን ሌላ ታቀርባላችሁ።",
    "32": "በሰባተኛውም ቀን ሰባት ወይፈኖች፥ ሁለት አውራ በጎች፥ ነውር የሌለባቸውን አስራ አራት የአንድ አመት ተባት የበግ ጠቦቶች፥",
    "33": "ለወይፈኖቹና ለአውራ በጎቹ ለጠቦቶቹም የእህል ቁርባናቸውንና የመጠጥ ቁርባናቸውን እንደ ቁጥራቸው መጠን እንደ ህጉ፥",
    "34": "ለሃጢአትም መስዋእት አንድ አውራ ፍየል፥ በዘወትር ከሚቃጠለው መስዋእትና ከእህሉ ቁርባን ከመጠጡም ቁርባን ሌላ ታቀርባላችሁ።",
    "35": "በስምንተኛውም ቀን የተቀደሰ ጉባኤ ይሁንላችሁ የተግባርን ስራ ሁሉ አትስሩበት።",
    "36": "ለእግዚአብሔርም ጣፋጭ ሽታ እንዲሆን በእሳት የሚቃጠለውን መስዋእት፥ አንድ ወይፈን፥ አንድ አውራ በግ፥ ነውር የሌለባቸውን ሰባት የአንድ አመት ተባት የበግ ጠቦቶች ታቀርባላችሁ።",
    "37": "የእህል ቁርባናቸውና የመጠጥ ቁርባናቸው ለወይፈኑ ለአውራውም በግ ለጠቦቶቹም እንደ ቁጥራቸው መጠን እንደ ህጉ ይሆናሉ።",
    "38": "ለሃጢአትም መስዋእት አንድ አውራ ፍየል ታቀርባላችሁ በዘወትር ከሚቃጠለው መስዋእትና ከእህሉ ቁርባን ከመጠጡም ቁርባን ሌላ የሚቀርቡ ናቸው።",
    "39": "እነዚህንም፥ ከስእለታችሁና በፈቃዳችሁ ከምታመጡት ሌላ፥ ለሚቃጠል መስዋእት፥ ለእህልም ለመጠጥም ቁርባን፥ ለደህንነትም መስዋእታችሁ በበአላችሁ ጊዜ ለእግዚአብሔር አቅርቡ።",
    "40": "ሙሴም ለእስራኤል ልጆች እግዚአብሔር ሙሴን ያዘዘውን ሁሉ ነገራቸው።"
}