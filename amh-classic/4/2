{
    "1": "እግዚአብሔርም ለሙሴና ለአሮን እንዲህ ብሎ ተናገረ፦",
    "2": "የእስራኤል ልጆች እያንዳንዱ በየአላማው በየአባቶቻቸው ቤቶች ምልክት ይስፈሩ፤ በመገናኛው ድንኳን አፋዛዥ ዙሪያ ይስፈሩ።",
    "3": "በምስራቅ በኩል ወደ ፀሃይ መውጫ የሚሰፍሩት እንደ ሰራዊቶቻቸው የይሁዳ ሰፈር አላማ ሰዎች ይሆናሉ፤ የይሁዳ ልጆችም አለቃ የአሚናዳብ ልጅ ነአሶን ነበረ።",
    "4": "ሰራዊቱም፥ ከእነርሱም የተቆጠሩ ሰባ አራት ሺህ ስድስት መቶ ነበሩ።",
    "5": "በእነርሱም አጠገብ የሚሰፍሩ የይሳኮር ነገድ ይሆናሉ፤ የይሳኮርም ልጆች አለቃ የሶገር ልጅ ናትናኤል ነበረ።",
    "6": "ሰራዊቱም፥ ከእነርሱም የተቆጠሩ አምሳ አራት ሺህ አራት መቶ ነበሩ።",
    "7": "በእነርሱም አጠገብ የዛብሎን ነገድ ነበረ፤ የዛብሎንም ልጆች አለቃ የኬሎን ልጅ ኤልያብ ነበረ።",
    "8": "ሰራዊቱም፥ ከእነርሱም የተቆጠሩ አምሳ ሰባት ሺህ አራት መቶ ነበሩ።",
    "9": "ከይሁዳ ሰፈር የተቆጠሩ ሁሉ በየሰራዊቶቻቸው መቶ ሰማንያ ስድስት ሺህ አራት መቶ ነበሩ። እነዚህም አስቀድመው ይጓዛሉ።",
    "10": "በደቡብ በኩል በየሰራዊቶቻቸው የሮቤል ሰፈር አላማ ይሆናል፤ የሮቤልም ልጆች አለቃ የሰዲዮር ልጅ ኤሊሱር ነበረ።",
    "11": "ሰራዊቱም፥ ከእነርሱም የተቆጠሩ አርባ ስድስት ሺህ አምስት መቶ ነበሩ።",
    "12": "በእነርሱም አጠገብ የሚሰፍሩ የስምኦን ነገድ ናቸው፤ የስምኦንም ልጆች አለቃ የሱሪሰዳይ ልጅ ሰለሚኤል ነበረ።",
    "13": "ሰራዊቱም፥ ከእነርሱም የተቆጠሩ አምሳ ዘጠኝ ሺህ ሶስት መቶ ነበሩ።",
    "14": "በእነርሱም አጠገብ የጋድ ነገድ ነበረ፤ የጋድም ልጆች አለቃ የራጉኤል ልጅ ኤሊሳፍ ነበረ።",
    "15": "ሰራዊቱም፥ ከእነርሱም የተቆጠሩ አርባ አምስት ሺህ ስድስት መቶ አምሳ ነበሩ።",
    "16": "ከሮቤል ሰፈር የተቆጠሩ ሁሉ በየሰራዊቶቻቸው መቶ አምሳ አንድ ሺህ አራት መቶ አምሳ ነበሩ። እነርሱም ቀጥለው ይጓዛሉ።",
    "17": "ከዚያም በኋላ የመገናኛው ድንኳን በሰፈሮቹም መካከል የሌዋውያን ሰፈር ይጓዛል፤ እንደ ሰፈራቸው ሰው ሁሉ በየስፍራው በየአላማውም ይጓዛሉ።",
    "18": "በምእራብ በኩል እንደ ሰራዊቶቻቸው የኤፍሬም ሰፈር አላማ ይሆናል፤ የኤፍሬም ልጆች አለቃ የአሚሁድ ልጅ ኤሊሳማ ነበረ።",
    "19": "ሰራዊቱም፥ ከእነርሱም የተቆጠሩ አርባ ሺህ አምስት መቶ ነበሩ።",
    "20": "በእነርሱም አጠገብ የምናሴ ነገድ ይሆናል፤ የምናሴም ልጆች አለቃ የፍዳሱር ልጅ ገማልኤል ነበረ።",
    "21": "ሰራዊቱም፥ ከእነርሱም የተቆጠሩ ሰላሳ ሁለት ሺህ ሁለት መቶ ነበሩ።",
    "22": "በእነርሱም አጠገብ የብንያም ነገድ ይሆናል፤ ይብንያምም ልጆች አለቃ የጋዴዮን ልጅ አቢዳን ነበረ።",
    "23": "ሰራዊቱም፥ ከእነርሱም የተቆጠሩ ሰላሳ አምስት ሺህ አራት መቶ ነበሩ።",
    "24": "ከኤፍሬም ሰፈር የተቆጠሩ ሁሉ በየሰራዊቶቻቸው መቶ ስምንት ሺህ አንድ መቶ ነበሩ። እነርሱም ሶስተኛ ሆነው ይጓዛሉ።",
    "25": "በሰሜን በኩል እንደ ሰራዊቶቻቸው የዳን ሰፈር አላማ ይሆናል፤ የዳንም ልጆች አለቃ የአሚሳዳይ ልጅ አኪኤዘር ነበረ።",
    "26": "ሰራዊቱም፥ ከእነርሱም የተቆጠሩ ስድሳ ሁለት ሺህ ሰባት መቶ ነበሩ።",
    "27": "በእነርሱም አጠገብ የሚሰፍሩ የአሴር ነገድ ይሆናሉ፤ የአሴርም ልጆች አለቃ የኤክራን ልጅ ፋግኤል ነበረ።",
    "28": "ሰራዊቱም፥ ከእነርሱም የተቆጠሩ አርባ አንድ ሺህ አምስት መቶ ነበሩ።",
    "29": "በእነርሱም አጠገብ የንፍታሌም ነገድ ይሆናል፤ የንፍታሌምም ልጆች አለቃ የኤናን ልጅ አኪሬ ነበረ።",
    "30": "ሰራዊቱም፥ ከእነርሱም የተቆጠሩ አምሳ ሶስት ሺህ አራት መቶ ነበሩ።",
    "31": "ከዳን ሰፈር የተቆጠሩ ሁሉ መቶ አምሳ ሰባት ሺህ ስድስት መቶ ነበሩ። እነርሱም በየአላሞቻቸው በመጨረሻ ይጓዛሉ።",
    "32": "ከእስራኤል ልጆች በየአባቶቻቸው ቤቶች የተቆጠሩ እነዚህ ናቸው፤ ከየሰፈሩ በየሰራዊቶቻቸው የተቆጠሩ ሁሉ ስድስት መቶ ሶስት ሺህ አምስት መቶ አምሳ ነበሩ።",
    "33": "ሌዋውያን ግን እግዚአብሔር ሙሴን እንዳዘዘ ከእስራኤል ልጆች ጋር አልተቆጠሩም።",
    "34": "የእስራኤል ልጆች እንዲሁ አደረጉ፤ እግዚአብሔር ሙሴን እንዳዘዘው ሁሉ እንዲሁ በአላሞቻቸው አጠገብ ሰፈሩ፥ እንዲሁም በየወገኖቻቸው በየአባቶቻቸው ቤቶች ተጓዙ።"
}