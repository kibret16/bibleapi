{
    "1": "እንዲህም ሆነ፤ መቅሰፍቱ ከሆነ በኋላ እግዚአብሔር ሙሴንና የካህኑን የአሮን ልጅ አልአዛርን፦",
    "2": "ከሃያ አመት ጀምሮ ከዚያም በላይ ያለውን፥ በእስራኤል ወደ ሰልፍ የሚወጣውን ሁሉ፥ የእስራኤልን ልጆች ማህበር ሁሉ በየአባቶቻቸው ቤት ቁጠሩ ብሎ ተናገራቸው።",
    "3": "ሙሴና ካህኑ አልአዛር በዮርዳኖስ አጠገብ በኢያሪኮ ፊት ለፊት በሞአብ ሜዳ ላይ፦",
    "4": "እግዚአብሔር ሙሴን ከግብፅም ምድር የወጡትን የእስራኤልን ልጆች እንዳዘዛቸው፥ ከሃያ አመት ጀምሮ ከዚያም በላይ ያለውን ህዝቡን ቁጠሩ ብለው ተናገሩአቸው።",
    "5": "የእስራኤል በኩር ሮቤል፤ የሮቤል ልጆች፤ ከሄኖህ የሄኖህውያን ወገን፥ ከፈሉስ የፈሉሳውያን ወገን፥",
    "6": "ከአስሮን የአስሮናውያን ወገን፥ ከከርሚ የከርማውያን ወገን።",
    "7": "እነዚህ የሮቤላውያን ወገኖች ናቸው፤ ከእነርሱም የተቆጠሩት አርባ ሶስት ሺህ ሰባት መቶ ሰላሳ ነበሩ።",
    "8": "የፈሉስም ልጆች ኤልያብ።",
    "9": "የኤልያብም ልጆች ነሙኤል፥ ዳታን፥ አቤሮን፤ እነዚህ ዳታንና አቤሮን ከማህበሩ የተመረጡ ነበሩ፤ ከቆሬ ወገን ጋር በእግዚአብሔር ላይ ባመፁ ጊዜ ሙሴንና አሮንን ተጣሉ፤",
    "10": "ያም ወገን በሞተ ጊዜ ምድሪቱ አፍዋን ከፍታ ከቆሬ ጋር ዋጠቻቸው፤ በዚያም ጊዜ እሳቲቱ ሁለት መቶ አምሳውን ሰዎች አቃጠለቻቸው፤ እነርሱም ለምልክት ሆኑ።",
    "11": "የቆሬ ልጆች ግን አልሞቱም።",
    "12": "የስምኦን ልጆች በየወገናቸው ከነሙኤል የነሙኤላውያን ወገን፥ ከያሚን የያሚናውያን ወገን፥ ከያኪን የያኪናውያን ወገን፥ ከዛራ የዛራውያን ወገን፥",
    "13": "ከሳኡል የሳኡላውያን ወገን።",
    "14": "እነዚህ የስምኦናውያን ወገኖች ናቸው፤ ሃያ ሁለት ሺህ ሁለት መቶ ነበሩ።",
    "15": "የጋድ ልጆች በየወገናቸው፤ ከፅፎን የፅፎናውያን ወገን፥ ከሃጊ የሃጋውያን ወገን፥",
    "16": "ከሹኒ የሹናውያን ወገን፥ ከኤስናን የኤስናናውያን ወገን፥ ከኤሪ የኤራውያን ወገን፥",
    "17": "ከአሮድ የአሮዳውያን ወገን፥ ከአርኤሊ የአርኤላውያን ወገን።",
    "18": "እነዚህ የጋድ ልጆች ወገኖች ናቸው፤ ከእነርሱም የተቆጠሩት አርባ ሺህ አምስት መቶ ነበሩ።",
    "19": "የይሁዳ ልጆች ኤርና አውናን፤ ኤርና አውናንም በከነአን ምድር ሞቱ።",
    "20": "የይሁዳም ልጆች በየወገናቸው፤ ከሴሎም የሴሎማውያን ወገን፥ ከፋሬስ የፋሬሳውያን ወገን፥ ከዛራ የዛራውያን ወገን።",
    "21": "የፋሬስም ልጆች፤ ከኤስሮም የኤስሮማውያን ወገን፥ ከሃሙል የሃሙላውያን ወገን።",
    "22": "እነዚህ የይሁዳ ወገኖች ናቸው፤ ከእነርሱም የተቆጠሩት ሰባ ስድስት ሺህ አምስት መቶ ነበሩ።",
    "23": "የይሳኮር ልጆች በየወገናቸው፤ ከቶላ የቶላውያን ወገን፥ ከፉዋ የፉዋውያን ወገን፥",
    "24": "ከያሱብ የያሱባውያን ወገን፥ ከሺምሮን የሺምሮናውያን ወገን።",
    "25": "እነዚህ የይሳኮር ወገኖች ናቸው፤ ከእነርሱም የተቆጠሩት ስድሳ አራት ሺህ ሶስት መቶ ነበሩ።",
    "26": "የዛብሎን ወገኖች በየወገናቸው፤ ከሴሬድ የሴሬዳውያን ወገን፥ ከኤሎን የኤሎናውያን ወገን፥ ከያህልኤል የያህልኤላውያን ወገን።",
    "27": "እነዚህ የዛብሎናውያን ወገኖች ናቸው፤ ከእነርሱም የተቆጠሩት ስድሳ ሺህ አምስት መቶ ነበሩ።",
    "28": "የዮሴፍ ልጆች በየወገናቸው፤ ምናሴና ኤፍሬም።",
    "29": "የምናሴ ልጆች፤ ከማኪር የማኪራውያን ወገን፤ ማኪርም ገለአድን ወለደ፤ ከገለአድ የገልአዳውያን ወገን።",
    "30": "የገለአድ ልጆች እነዚህ ናቸው፤ ከኢኤዝር የኢኤዝራውያን ወገን፥ ከኬሌግ የኬሌጋውያን ወገን፥",
    "31": "ከአስሪኤል የአስሪኤላውያን ወገን፥",
    "32": "ከሴኬም የሴኬማውያን ወገን፥ ከሸሚዳ የሸሚዳውያን ወገን፥ ከኦፌር የኦፌራውያን ወገን።",
    "33": "የኦፌርም ልጅ ሰለጰአድ ሴቶች ልጆች እንጂ ወንዶች ልጆች አልነበሩትም፤ የሰለጰአድም የሴቶች ልጆቹ ስም ማህለህ፥ ኑአ፥ ኤግላ፥ ሚልካ፥ ቲርፃ ነበረ።",
    "34": "እነዚህ የምናሴ ወገኖች ናቸው፤ ከእነርሱም የተቆጠሩት አምሳ ሁለት ሺህ ሰባት መቶ ነበሩ።",
    "35": "በየወገናቸው የኤፍሬም ልጆች እነዚህ ናቸው፤ ከሱቱላ የሱቱላውያን ወገን፥ ከቤኬር የቤኬራውያን ወገን፥ ከታሃን የታሃናውያን ወገን።",
    "36": "እነዚህ የሱቱላ ልጆች ናቸው፤ ከኤዴን የኤዴናውያን ወገን።",
    "37": "እነዚህ የኤፍሬም ልጆች ወገኖች ናቸው፤ ከእነርሱም የተቆጠሩት ሰላሳ ሁለት ሺህ አምስት መቶ ነበሩ። በየወገናቸው የዮሴፍ ልጆች እነዚህ ናቸው።",
    "38": "የብንያም ልጆች በየወገናቸው፤ ከቤላ የቤላውያን ወገን፥ ከአስቤል የአስቤላውያን ወገን፥ ከአኪራን የአኪራናውያን ወገን፥ ከሶፋን የሶፋናውያን ወገን፥",
    "39": "ከሁፋም የሁፋማውያን ወገን።",
    "40": "የቤላም ልጆች አርድና ናእማን፤ ከአርድ የአርዳውያን ወገን፥ ከናእማን የናእማናውያን ወገን።",
    "41": "በየወገናቸው የብንያም ልጆች እነዚህ ናቸው፤ ከእነርሱም የተቆጠሩት አርባ አምስት ሺህ ስድስት መቶ ነበሩ።",
    "42": "በየወገናቸው የዳን ልጆች እነዚህ ናቸው፤ ከሰምኤ የሰምኤያውያን ወገን፤ በየወገናቸው የዳን ወገኖች እነዚህ ናቸው።",
    "43": "የሰምኤያውያን ወገኖች ሁሉ ከእነርሱ እንደ ተቆጠሩ ስድሳ አራት ሺህ አራት መቶ ነበሩ።",
    "44": "የአሴር ልጆች በየወገናቸው፤ ከዪምና የዪምናውያን ወገን፥ ከየሱዋ የየሱዋውያን ወገን፥ ከበሪአ የበሪአውያን ወገን።",
    "45": "ከበሪአ ልጆች፤ ከሄቤር የሄቤራውያን ወገን፥ ከመልኪኤል የመልኪኤላውያን ወገን።",
    "46": "የአሴርም የሴት ልጁ ስም ሴራህ ነበረ።",
    "47": "እነዚህ የአሴር ልጆች ወገኖች ናቸው፤ ከእነርሱም የተቆጠሩት አምሳ ሶስት ሺህ አራት መቶ ነበሩ።",
    "48": "የንፍታሌም ልጆች በየወገናቸው፤ ከያህፅኤል የያህፅኤላውያን ወገን፥ ከጉኒ የጉናውያን ወገን፥",
    "49": "ከዬፅር የዬፅራውያን ወገን፥ ከሺሌም የሺሌማውያን ወገን።",
    "50": "በየወገናቸው የንፍታሌም ወገኖች እነዚህ ናቸው፤ ከእነርሱም የተቆጠሩት አርባ አምስት ሺህ አራት መቶ ነበሩ።",
    "51": "ከእስራኤል ልጆች የተቆጠሩት እነዚህ ናቸው፤ ስድስት መቶ አንድ ሺህ ሰባት መቶ ሰላሳ ነበሩ።",
    "52": "እግዚአብሔርም ሙሴን እንዲህ ብሎ ተናገረው፦",
    "53": "ለእነዚህ በየስማቸው ቁጥር ምድሪቱ ርስት ሆና ትከፈላለች።",
    "54": "ለብዙዎቹ እንደ ብዛታቸው፥ ለጥቂቶቹም እንደ ጥቂትነታቸው መጠን ርስትን ትሰጣቸዋለህ። ለሁሉ እንደ ቁጥራቸው መጠን ርስታቸው ይሰጣቸዋል።",
    "55": "ነገር ግን ምድሪቱ በእጣ ትከፈላለች፤ እንደ አባቶቻቸው ነገድ ስም ይወርሳሉ።",
    "56": "በብዙዎችና በጥቂቶች መካከል ርስታቸው በእጣ ትከፈላለች።",
    "57": "ከሌዋውያንም በየወገናቸው የተቆጠሩት እነዚህ ናቸው፤ ከጌድሶን የጌድሶናውያን ወገን፥ ከቀአት የቀአታውያን ወገን፥ ከሜራሪ የሜራራውያን ወገን።",
    "58": "እነዚህ የሌዊ ወገኖች ናቸው፤ የሊብናውያን ወገን፥ የኬብሮናውያን ወገን፥ የሞሆላውያን ወገን፥ የሙሳውያን ወገን፥ የቆሬያውያን ወገን። ቀአትም እንበረምን ወለደ።",
    "59": "የእንበረም ሚስት ስም ዮካብድ ነበረ። እርስዋ በግብፅ ከሌዊ የተወለደች የሌዊ ልጅ ነበረች፤ ለእንበረምም አሮንንና ሙሴን እህታቸውንም ማርያምን ወለደችለት።",
    "60": "ለአሮንም ናዳብ፥ አብዩድ፥ አልአዛር፥ ኢታምር ተወለዱለት።",
    "61": "በእግዚአብሔርም ፊት ሌላ እሳት ባቀረቡ ጊዜ ናዳብና አብዩድ ሞቱ።",
    "62": "ከአንድ ወርም ጀምሮ ከዚያም በላይ ያሉ ወንዶች ሁሉ ከእነርሱ የተቆጠሩ ሃያ ሶስት ሺህ ነበሩ። ከእስራኤልም ልጆች መካከል ርስት አልተሰጣቸውምና ከእስራኤል ልጆች ጋር አልተቆጠሩም።",
    "63": "በሞአብ ሜዳ ላይ በዮርዳኖስ አጠገብ በኢያሪኮ ፊት ለፊት ሲቆጥሩ፥ ሙሴና ካህኑ አልአዛር የቆጠሩአቸው የእስራኤል ልጆች እነዚህ ናቸው።",
    "64": "ነገር ግን ሙሴና ካህኑ አሮን በሲና ምድረ በዳ የእስራኤልን ልጆች በቆጠሩአቸው ጊዜ ከነበሩት ከእነዚያ መካከል አንድም ሰው አልነበረም።",
    "65": "እግዚአብሔር ስለ እነርሱ፦ በእውነት በምድረ በዳ ይሞታሉ ብሎ ተናግሮአልና። ከዮፎኒ ልጅ ከካሌብ ከነዌም ልጅ ከኢያሱ በቀር ከእነርሱ አንድ ሰው ስንኳ አልቀረም።"
}