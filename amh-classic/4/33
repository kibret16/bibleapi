{
    "1": "የእስራኤልም ልጆች ጉዞ ከሙሴና ከአሮን እጅ በታች በጭፍሮቻቸው ከግብፅ በወጡ ጊዜ እንዲህ ነበረ።",
    "2": "ሙሴም በእግዚአብሔር ትእዛዝ እንደ ጉዞአቸው አወጣጣቸውን ፃፈ፤ እንደ አወጣጣቸውም ጉዞአቸው እንዲህ ነበረ።",
    "3": "በመጀመሪያው ወር ከወሩም በአስራ አምስተኛው ቀን ከራምሴ ተጓዙ፤ ከፋሲካ በኋላ በነጋው የእስራኤል ልጆች ግብፃውያን ሁሉ እያዩ ከፍ ባለች እጅ ወጡ።",
    "4": "በዚያም ጊዜ ግብፃውያን እግዚአብሔር የገደላቸውን በኩሮቻቸውን ይቀብሩ ነበር፤ በአማልክቶቻቸውም ደግሞ እግዚአብሔር ፈረደባቸው።",
    "5": "የእስራኤልም ልጆች ከራምሴ ተጉዘው በሱኮት ሰፈሩ።",
    "6": "ከሱኮትም ተጉዘው በምድረ በዳ ዳርቻ ባለች በኤታም ሰፈሩ።",
    "7": "ከኤታምም ተጉዘው በበአልዛፎን ፊት ወደ ነበረች ወደ ፊሃሂሮት ተመለሱ፤ በሚግዶልም ፊት ለፊት ሰፈሩ።",
    "8": "ከፊሃሂሮትም ተጉዘው በባህሩ ውስጥ ወደ ምድረ በዳ አለፉ፤ በኤታምም በረሃ የሶስት ቀን መንገድ ሄደው በማራ ሰፈሩ።",
    "9": "ከማራም ተጉዘው ወደ ኤሊም መጡ፤ በኤሊምም አስራ ሁለት የውሃ ምንጮች ሰባ ዘንባቦችም ነበሩ፤ በዚያም ሰፈሩ።",
    "10": "ከኤሊምም ተጉዘው በኤርትራ ባህር ዳር ሰፈሩ።",
    "11": "ከኤርትራም ባህር ተጉዘው በሲን ምድረ በዳ ሰፈሩ።",
    "12": "ከሲን ምድረ በዳም ተጉዘው በራፋቃ ሰፈሩ።",
    "13": "ከራፋቃም ተጉዘው በኤሉስ ሰፈሩ።",
    "14": "ከኤሉስም ተጉዘው በራፊዲም ሰፈሩ፤ በዚያም ህዝቡ የሚጠጡት ውሃ አልነበረም።",
    "15": "ከራፊዲምም ተጉዘው በሲና ምድረ በዳ ሰፈሩ።",
    "16": "ከሲናም ምድረ በዳ ተጉዘው በምኞት መቃብር ሰፈሩ።",
    "17": "ከምኞት መቃብርም ተጉዘው በሃፄሮት ሰፈሩ።",
    "18": "ከሃፄሮትም ተጉዘው በሪትማ ሰፈሩ።",
    "19": "ከሪትማም ተጉዘው በሬሞን ዘፋሬስ ሰፈሩ።",
    "20": "ከሬሞን ዘፋሬስም ተጉዘው በልብና ሰፈሩ።",
    "21": "ከልብናም ተጉዘው በሪሳ ሰፈሩ።",
    "22": "ከሪሳም ተጉዘው በቀሄላታ ሰፈሩ።",
    "23": "ከቀሄላታም ተጉዘው በሻፍር ተራራ ሰፈሩ።",
    "24": "ከሻፍር ተራራም ተጉዘው በሃራዳ ሰፈሩ።",
    "25": "ከሃራዳም ተጉዘው በመቅሄሎት ሰፈሩ።",
    "26": "ከመቅሄሎትም ተጉዘው በታሃት ሰፈሩ።",
    "27": "ከታሃትም ተጉዘው በታራ ሰፈሩ።",
    "28": "ከታራም ተጉዘው በሚትቃ ሰፈሩ።",
    "29": "ከሚትቃም ተጉዘው በሃሽሞና ሰፈሩ።",
    "30": "ከሃሽሞናም ተጉዘው በሞሴሮት ሰፈሩ።",
    "31": "ከሞሴሮትም ተጉዘው በብኔያእቃን ሰፈሩ።",
    "32": "ከብኔያእቃንም ተጉዘው በሆርሃጊድጋድ ሰፈሩ።",
    "33": "ከሆርሃጊድጋድም ተጉዘው በዮጥባታ ሰፈሩ።",
    "34": "ከዮጥባታም ተጉዘው በኤብሮና ሰፈሩ።",
    "35": "ከኤብሮናም ተጉዘው በኤፅዮንጋብር ሰፈሩ።",
    "36": "ከኤፅዮንጋብርም ተጉዘው በፂን ምድረ በዳ ሰፈሩ፤ ይህችም ቃዴስ ናት።",
    "37": "ከቃዴስም ተጉዘው በኤዶምያስ ምድር ዳርቻ ባለው በሆር ተራራ ሰፈሩ።",
    "38": "ካህኑም አሮን በእግዚአብሔር ትእዛዝ ወደ ሆር ተራራ ላይ ወጣ፥ በዚያም የእስራኤል ልጆች ከግብፅ ምድር ከወጡ በኋላ በአርባኛው አመት በአምስተኛው ወር ከወሩም በመጀመሪያው ቀን ሞተ።",
    "39": "አሮንም በሆር ተራራ በሞተ ጊዜ እድሜው መቶ ሃያ ሶስት አመት ነበር።",
    "40": "በከነአን ምድርም በደቡብ በኩል ተቀምጦ የነበረው ከነአናዊው የአራድ ንጉስ የእስራኤል ልጆች እንደ መጡ ሰማ።",
    "41": "እነርሱም ከሆር ተራራ ተጉዘው በሴልሞና ሰፈሩ።",
    "42": "ከሴልሞናም ተጉዘው በፉኖን ሰፈሩ።",
    "43": "ከፉኖንም ተጉዘው በኦቦት ሰፈሩ።",
    "44": "ከኦቦትም ተጉዘው በሞአብ ዳርቻ ባለው በጋይ ሰፈሩ።",
    "45": "ከጋይም ተጉዘው በዲቦንጋድ ሰፈሩ።",
    "46": "ከዲቦንጋድም ተጉዘው በአልሞንዲብላታይም ሰፈሩ።",
    "47": "ከአልሞንዲብላታይምም ተጉዘው በናባው ፊት ባሉ በአብሪም ተራሮች ላይ ሰፈሩ።",
    "48": "ከአብሪምም ተራሮች ተጉዘው በዮርዳኖስ አጠገብ በኢያሪኮ ፊት ባለው በሞአብ ሜዳ ላይ ሰፈሩ።",
    "49": "በዮርዳኖስም አጠገብ በሞአብ ሜዳ ላይ ከቤትየሺሞት እስከ አቤልሰጢም ድረስ ሰፈሩ።",
    "50": "እግዚአብሔርም ሙሴን በዮርዳኖስ አጠገብ በኢያሪኮ ፊት ለፊት በሞአብ ሜዳ ላይ እንዲህ ብሎ ተናገረው፦",
    "51": "ለእስራኤል ልጆች እንዲህ ብለህ ንገራቸው፦ ወደከነአን ምድር ዮርዳኖስን በተሻገራችሁ ጊዜ፥",
    "52": "የአገሩን ሰዎች ሁሉ ከፊታችሁ ታሳድዳላችሁ፥ የተቀረፁትንም ድንጋዮቻቸውን ሁሉ ታጠፋላችሁ፥ ቀልጠው የተሰሩትንም ምስሎቻቸውን ሁሉ ታጠፋላችሁ፥ በኮረብታ ላይ ያሉትን መስገጃዎቻቸውንም ታፈርሳላችሁ፤",
    "53": "ምድሪቱንም ለእናንተ ርስት አድርጌ ሰጥቼአችኋለሁና ምድሪቱን ትወርሱአታላችሁ ትቀመጡባታላችሁም።",
    "54": "ምድሪቱንም በየወገኖቻችሁ በእጣ ትወርሳላችሁ፤ ለብዙዎች እንደ ብዛታቸው ለጥቂቶቹም እንደ ጥቂትነታቸው መጠን ርስትን ትሰጣላችሁ፤ እያንዳንዱ ሁሉ እጣ እንደ ወደቀለት በዚያ ርስቱ ይሆናል፤ በየአባቶቻችሁ ነገዶች ትወርሳላችሁ።",
    "55": "የአገሩንም ሰዎች ከፊታችሁ ባታሳድዱ፥ ያስቀራችኋቸው ለአይናችሁ እንደ እሾህ ለጎናችሁም እንደሚወጋ ነገር ይሆኑባችኋል፥ በምትቀመጡባትም ምድር ያስጨንቁአችኋል።",
    "56": "እኔም በእነርሱ አደርገው ዘንድ ያሰብሁትን በእናንተ አደርግባችኋለሁ።"
}