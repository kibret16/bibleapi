{
    "1-2": "በዚያም ወራት መጥምቁ ዮሃንስ፦ መንግስተ ሰማያት ቀርባለችና ንስሃ ግቡ ብሎ በይሁዳ ምድረ በዳ እየሰበከ መጣ።",
    "3": "በነቢዩ በኢሳይያስ፦ የጌታን መንገድ አዘጋጁ ጥርጊያውንም አቅኑ እያለ በምድረ በዳ የሚጮህ ሰው ድምፅ የተባለለት ይህ ነውና።",
    "4": "ራሱም ዮሃንስ የግመል ጠጉር ልብስ ነበረው፥ በወገቡም ጠፍር ይታጠቅ ነበር፤ ምግቡም አንበጣና የበረሃ ማር ነበረ።",
    "5": "ያን ጊዜ ኢየሩሳሌም ይሁዳም ሁሉ በዮርዳኖስም ዙሪያ ያለ አገር ሁሉ ወደ እርሱ ይወጡ ነበር፤",
    "6": "ሃጢአታቸውንም እየተናዘዙ በዮርዳኖስ ወንዝ ከእርሱ ይጠመቁ ነበር።",
    "7": "ዳሩ ግን ከፈሪሳውያንና ከሰዱቃውያን ብዙዎች ወደ ጥምቀቱ ሲመጡ ባየ ጊዜ፥ እንዲህ አላቸው፦ እናንተ የእፉኝት ልጆች፥ ከሚመጣው ቁጣ እንድትሸሹ ማን አመለከታችሁ?",
    "8": "እንግዲህ ለንስሃ የሚገባ ፍሬ አድርጉ፤",
    "9": "በልባችሁም፦ አብርሃም አባት አለን እንደምትሉ አይምሰላችሁ፤ እላችኋለሁና፦ ከነዚህ ድንጋዮች ለአብርሃም ልጆች ሊያስነሳለት እግዚአብሔር ይችላል።",
    "10": "አሁንስ ምሳር በዛፎች ስር ተቀምጦአል፤ እንግዲህ መልካም ፍሬ የማያደርግ ዛፍ ሁሉ ይቆረጣል ወደ እሳትም ይጣላል።",
    "11": "እኔስ ለንስሃ በውሃ አጠምቃችኋለሁ፤ ጫማውን እሸከም ዘንድ የማይገባኝ ከእኔ በኋላ የሚመጣው ግን ከእኔ ይልቅ ይበረታል፤ እርሱ በመንፈስ ቅዱስ በእሳትም ያጠምቃችኋል፤",
    "12": "መንሹም በእጁ ነው፥ አውድማውንም ፈፅሞ ያጠራል፥ ስንዴውንም በጎተራው ይከታል፥ ገለባውን ግን በማይጠፋ እሳት ያቃጥለዋል።",
    "13": "ያን ጊዜ ኢየሱስ በዮሃንስ ሊጠመቅ ከገሊላ ወደ ዮርዳኖስ መጣ።",
    "14": "ዮሃንስ ግን፦ እኔ በአንተ ልጠመቅ ያስፈልገኛል አንተም ወደ እኔ ትመጣለህን? ብሎ ይከለክለው ነበር።",
    "15": "ኢየሱስም መልሶ፦ አሁንስ ፍቀድልኝ፤ እንዲህ ፅድቅን ሁሉ መፈፀም ይገባናልና አለው። ያን ጊዜ ፈቀደለት።",
    "16": "ኢየሱስም ከተጠመቀ በኋላ ወዲያው ከውሃ ወጣ፤ እነሆም፥ ሰማያት ተከፈቱ የእግዚአብሔርም መንፈስ እንደ ርግብ ሲወርድ በእርሱ ላይም ሲመጣ አየ፤",
    "17": "እነሆም፥ ድምፅ ከሰማያት መጥቶ፦ በእርሱ ደስ የሚለኝ የምወደው ልጄ ይህ ነው አለ።"
}