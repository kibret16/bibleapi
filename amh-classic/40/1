{
    "1": "የዳዊት ልጅ የአብርሃም ልጅ የኢየሱስ ክርስቶስ ትውልድ መፅሃፍ።",
    "2": "አብርሃም ይስሃቅን ወለደ፤ ይስሃቅም ያእቆብን ወለደ፤ ያእቆብም ይሁዳንና ወንድሞቹን ወለደ፤",
    "3": "ይሁዳም ከትእማር ፋሬስንና ዛራን ወለደ፤ ፋሬስም ኤስሮምን ወለደ፤",
    "4": "ኤስሮምም አራምን ወለደ፤ አራምም አሚናዳብን ወለደ፤ አሚናዳብም ነአሶንን ወለደ፤ ነአሶንም ሰልሞንን ወለደ፤",
    "5": "ሰልሞንም ከራኬብ ቦኤዝን ወለደ፤ ቦኤዝም ከሩት ኢዮቤድን ወለደ፤ ኢዮቤድም እሴይን ወለደ፤",
    "6": "እሴይም ንጉስ ዳዊትን ወለደ። ንጉስ ዳዊትም ከኦርዮ ሚስት ሰሎሞንን ወለደ፤",
    "7": "ሰሎሞንም ሮብአምን ወለደ፤ ሮብአምም አቢያን ወለደ፤ አቢያም አሳፍን ወለደ፤",
    "8": "አሳፍም ኢዮሳፍጥን ወለደ፤ ኢዮሳፍጥም ኢዮራምን ወለደ፤ ኢዮራምም ኦዝያንን ወለደ፤",
    "9": "ኦዝያንም ኢዮአታምን ወለደ፤ ኢዮአታምም አካዝን ወለደ፤",
    "10": "አካዝም ህዝቅያስን ወለደ፤ ህዝቅያስም ምናሴን ወለደ፤ ምናሴም አሞፅን ወለደ፤",
    "11": "አሞፅም ኢዮስያስን ወለደ፤ ኢዮስያስም በባቢሎን ምርኮ ጊዜ ኢኮንያንንና ወንድሞቹን ወለደ።",
    "12": "ከባቢሎንም ምርኮ በኋላ ኢኮንያን ሰላትያልን ወለደ፤ ሰላትያልም ዘሩባቤልን ወለደ፤",
    "13": "ዘሩባቤልም አብዩድን ወለደ፤ አብዩድም ኤልያቄምን ወለደ፤ ኤልያቄምም አዛርን ወለደ፤",
    "14": "አዛርም ሳዶቅን ወለደ፤ ሳዶቅም አኪምን ወለደ፤ አኪምም ኤልዩድን ወለደ፤",
    "15": "ኤልዩድም አልአዛርን ወለደ፤ አልአዛርም ማታንን ወለደ፤ ማታንም ያእቆብን ወለደ፤",
    "16": "ያእቆብም ክርስቶስ የተባለውን ኢየሱስን የወለደች የማርያምን እጮኛ ዮሴፍን ወለደ።",
    "17": "እንግዲህ ትውልድ ሁሉ ከአብርሃም እስከ ዳዊት አስራ አራት ትውልድ፥ ከዳዊትም እስከ ባቢሎን ምርኮ አስራ አራት ትውልድ፥ ከባቢሎንም ምርኮ እስከ ክርስቶስ አስራ አራት ትውልድ ነው።",
    "18": "የኢየሱስ ክርስቶስም ልደት እንዲህ ነበረ። እናቱ ማርያም ለዮሴፍ በታጨች ጊዜ ሳይገናኙ ከመንፈስ ቅዱስ ፀንሳ ተገኘች።",
    "19": "እጮኛዋ ዮሴፍም ፃድቅ ሆኖ ሊገልጣት ስላልወደደ በስውር ሊተዋት አሰበ።",
    "20": "እርሱ ግን ይህን ሲያስብ፥ እነሆ የጌታ መልአክ በህልም ታየው፥ እንዲህም አለ፦ የዳዊት ልጅ ዮሴፍ ሆይ፥ ከእርስዋ የተፀነሰው ከመንፈስ ቅዱስ ነውና እጮኛህን ማርያምን ለመውሰድ አትፍራ።",
    "21": "ልጅም ትወልዳለች፤ እርሱ ህዝቡን ከሃጢአታቸው ያድናቸዋልና ስሙን ኢየሱስ ትለዋለህ።",
    "22": "በነቢይ ከጌታ ዘንድ፦",
    "23": "እነሆ፥ ድንግል ትፀንሳለች ልጅም ትወልዳለች፥ ስሙንም አማኑኤል ይሉታል የተባለው ይፈፀም ዘንድ ይህ ሁሉ ሆኖአል፥ ትርጓሜውም፦ እግዚአብሔር ከእኛ ጋር የሚል ነው።",
    "24": "ዮሴፍም ከእንቅልፉ ነቅቶ የጌታ መልአክ እንዳዘዘው አደረገ፤ እጮኛውንም ወሰደ፤",
    "25": "የበኩር ልጅዋንም እስክትወልድ ድረስ አላወቃትም፤ ስሙንም ኢየሱስ አለው።"
}