{
    "1": "እናንተ ልጆች፥ የአባትን ተግሳፅ ስሙ፥ ማስተዋልንም ታውቁ ዘንድ አድምጡ፤",
    "2": "መልካም ትምህርትን እሰጣችኋለሁና፤ ህጌን አትተዉ።",
    "3": "እኔም አባቴን የምሰማ ልጅ ነበርሁና፥ በእናቴም ዘንድ እወደድ ነበር።",
    "4": "ያስተምረኝም ነበር እንዲህም ይለኝ ነበር፦ ልብህ ቃሌን ይቀበል፤ ትእዛዜን ጠብቅ በህይወትም ትኖራለህ።",
    "5": "ጥበብን አግኝ፤ ማስተዋልን አግኝ፤ አትርሳም፥ ከአፌም ቃል ፈቀቅ አትበል።",
    "6": "አትተዋት፥ ትደግፍህማለች፤ ውደዳት፥ ትጠብቅህማለች።",
    "7": "ጥበብ አይነተኛ ነገር ናትና ጥበብን አግኝ፤ ከሃብትህም ሁሉ ማስተዋልን አትርፍ።",
    "8": "ከፍ ከፍ አድርጋት፥ እርስዋም ከፍ ከፍ ታደርግሃለች፤ ብታቅፋትም ታከብርሃለች።",
    "9": "ለራስህ የሞገስ አክሊልን ትሰጥሃለች፥ የተዋበ ዘውድንም ታበረክትሃለች።",
    "10": "ልጄ ሆይ፥ ስማ፥ ንግግሬንም ተቀበል፤ የህይወትህም ዘመን ትበዛልሃለች።",
    "11": "የጥበብን መንገድ አስተማርሁህ፤ በቀናች ጎዳና መራሁህ።",
    "12": "በሄድህ ጊዜ እርምጃህ አይጠብብም፤ በሮጥህም ጊዜ አትሰናከልም።",
    "13": "ተግሳፅን ያዝ፥ አትተውም፤ ጠብቀው፥ እርሱ ህይወትህ ነውና።",
    "14": "በሃጥአን መንገድ አትግባ፥ በክፉ ሰዎችም ጎዳና አትሂድ።",
    "15": "ከእርስዋ ራቅ፥ አትሂድባትም፤ ፈቀቅ በል ተዋትም።",
    "16": "ክፉ ካላደረጉ አይተኙምና፥ ካላሰናከሉም እንቅልፋቸው ይወገዳልና።",
    "17": "የሃጢአትን እንጀራ ይበላሉና፥ የግፍንም ወይን ጠጅ ይጠጣሉና።",
    "18": "የፃድቃን መንገድ ግን እንደ ንጋት ብርሃን ነው፥ ሙሉ ቀን እስኪሆንም ድረስ እየተጨመረ ይበራል።",
    "19": "የሃጥአን መንገድ እንደ ጨለማ ነው፥ እንዴት እንደሚሰናከሉም አያውቁም።",
    "20": "ልጄ ሆይ፥ ንግግሬን አድምጥ ወደ ቃሌም ጆሮህን አዘንብል።",
    "21": "ከአይንህ አታርቃት፥ በልብህም ውስጥ ጠብቃት።",
    "22": "ለሚያገኙአት ህይወት፥ ለስጋቸውም ሁሉ ፈውስ ነውና።",
    "23": "አጥብቀህ ልብህን ጠብቅ፥ የህይወት መውጫ ከእርሱ ነውና።",
    "24": "የአፍህን ጠማማነት ከአንተ አውጣ፥ ሃሰተኞቹን ከንፈሮችም ከአንተ አርቅ።",
    "25": "አይኖችህ አቅንተው ይዩ፥ ሽፋሽፍቶችህም በቀጥታ ይመልከቱ።",
    "26": "የእግርህን መንገድ አቅና፥ አካሄድህም ሁሉ ይፅና።",
    "27": "ወደ ቀኝም ወደ ግራም አትበል፤ እግርህንም ከክፉ መልስ።"
}