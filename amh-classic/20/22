{
    "1": "መልካም ስም ከብዙ ባለጠግነት ይሻላል፥ መልካምም ሞገስ ከብርና ከወርቅ ይበልጣል።",
    "2": "ባለጠጋና ድሃ ተገናኙ፤ እግዚአብሔር የሁላቸው ፈጣሪ ነው።",
    "3": "ብልህ ሰው ክፉን አይቶ ይሸሸጋል፤ አላዋቂዎች ግን አልፈው ይጎዳሉ።",
    "4": "ትህትናና እግዚአብሔርን መፍራት ባለጠግነት ክብር ህይወትም ነው።",
    "5": "እሾህና ወጥመድ በጠማማ ሰው መንገድ ናቸው፤ ነፍሱን ግን የሚጠብቅ ከእነርሱ ይርቃል።",
    "6": "ልጅን በሚሄድበት መንገድ ምራው፥ በሸመገለም ጊዜ ከእርሱ ፈቀቅ አይልም።",
    "7": "ባለጠጋ ድሆችን ይገዛል፥ ተበዳሪም የአበዳሪ ባርያ ነው።",
    "8": "ሃጢአትን የሚዘራ መከራን ያጭዳል፥ የቁጣውም በትር ይጠፋል።",
    "9": "ርህሩህ የተባረከ ይሆናል፥ ከእንጀራው ለድሃ ሰጥቶአልና።",
    "10": "ፌዘኛን ብታወጣ ክርክር ይወጣል፥ ጠብና ስድብም ያልቃል።",
    "11": "የልብን ንፅህና የሚወድድና ሞገስ በከንፈሩ ያለች፥ ንጉስ ወዳጁ ይሆናል።",
    "12": "የእግዚአብሔር አይኖች እውቀትን ይጠብቃሉ፤ እርሱ ግን የወስላታውን ቃል ይገለብጣል።",
    "13": "ታካች ሰው፦ አንበሳ በሜዳ ነው፤ በመንገዱ ላይ እሞታለሁ ይላል።",
    "14": "የጋለሞታ ሴት አፍ የጠለቀ ጉድጓድ ነው፤ እግዚአብሔር የተቆጣው በእርስዋ ይወድቃል።",
    "15": "ስንፍና በህፃን ልብ ታስሮአል፤ የተግሳፅ በትር ግን ከእርሱ ያርቃታል።",
    "16": "ለራሱ ጥቅም ለመጨመር ሲል ድሃን የሚጎዳ፥ ለባለጠጋም የሚሰጥ፥ እርሱ ወደ ድህነት ይወድቃል።",
    "17": "ጆሮህን አዘንብለህ የጠቢባንን ቃላት ስማ፥ ልብህንም ወደ እውቀቴ አድርግ፤",
    "18": "እነርሱን በውስጥህ ብትጠብቅ፥ በከንፈሮችህም ላይ የተዘጋጁ ቢሆኑ፥ የተወደደ ነገር ይሆንልሃልና።",
    "19": "እምነትህ በእግዚአብሔር ይሆን ዘንድ ለአንተ ዛሬ እነሆ አስታወቅሁህ።",
    "20-21": "የእውነትን ቃል እርግጥነት አስታውቅህ ዘንድ፥ ለሚጠይቅህም እውነትን ቃል መመለስ ይቻልህ ዘንድ፥ በምክርና በእውቀት የከበረን ነገር አልፃፍሁልህምን?",
    "22": "ድሃን በግድ አትበለው ድሃ ነውና፤ ችግረኛውንም በበር አትግፋው፤",
    "23": "እግዚአብሔር የእነርሱን ፍርድ ይፋረድላቸዋልና፥ የቀሙአቸውንም ሰዎች ህይወት ይቀማልና።",
    "24": "ከቁጡ ሰው ጋር ባልንጀራ አትሁን፥ ከወፈፍተኛም ጋት አትሂድ፥",
    "25": "መንገዱን እንዳትማር ለነፍስህም ወጥመድ እንዳታገኝህ።",
    "26": "እጃቸውን አጋና እንደሚማቱ፥ ለባለ እዳዎች እንደሚዋሱ አትሁን፤",
    "27": "የምትከፍለው ባይኖርህ፥ ምንጣፍህን ከበታችህ ስለ ምን ይወስዳል?",
    "28": "አባቶችህ የሰሩትን የቀድሞውን የድንበር ምልክት አታፍልስ።",
    "29": "በስራው የቀጠፈ ሰውን አይተሃልን? በነገስታት ፊት ይቆማል፤ በተዋረዱም ሰዎች ፊት አይቆምም።"
}