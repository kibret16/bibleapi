{
    "1": "ባለ አእምሮ ልጅ የአባቱን ተግሳፅ ይሰማል፤ ፌዘኛ ግን ተግሳፅን አይሰማም።",
    "2": "ሰው ከአፉ ፍሬ መልካምን ይበላል፤ የአመፀኞች ነፍስ ግን ግፍን ትሻለች።",
    "3": "አፉን የሚጠብቅ ነፍሱን ይጠብቃል፤ ከንፈሩን የሚያሞጠሙጥ ግን ጥፋትን ያገኘዋል።",
    "4": "የታካች ሰው ነፍስ ትመኛለች፤ አንዳችም አታገኝም፤ የትጉ ነፍስ ግን ትጠግባለች።",
    "5": "ፃድቅ ሃሰትን ይጠላል፤ ሃጥእ ግን ያሳፍራል ያስነውራልም።",
    "6": "በመንገዱ ያለ ነውር የሚሄደውን ፅድቅ ይጠብቀዋል፤ ሃጢአት ግን ሃጢአተኛውን ይጥለዋል።",
    "7": "ራሱን ባለጠጋ የሚያስመስል ሰው አለ፥ ነገር ግን አንዳች የለውም፤ ራሱን ድሃ የሚያስመስል አለ፥ ነገር ግን እጅግ ባለጠግነት አለው።",
    "8": "ለሰው ነፍስ ቤዛው ሃብቱ ነው፤ ድሃ ግን ተግሳፅን አይሰማም።",
    "9": "ሁልጊዜ ለፃድቃን ብርሃን ነው፤ የሃጥአን መብራት ግን ይጠፋል።",
    "10": "በትእቢት ጠብ ብቻ ይሆናል፤ ጥበብ ግን ምክርን በሚቀበሉ ዘንድ ናት።",
    "11": "በችኮላ የምትከማች ሃብት ትጎድላለች፤ ጥቂት በጥቂት የተከማቸች ግን ትበዛለች።",
    "12": "የምትዘገይ ተስፋ ልብን ታሳዝናለች፤ የተገኘች ፈቃድ ግን የህይወት ዛፍ ናት።",
    "13": "ትእዛዝን የሚያቃልል በትእዛዝ ተይዞ ይጠፋል! ትእዛዝን የሚፈራ ግን በደህንነት ይኖራል።",
    "14": "ሰው ከሞት ወጥመድ ያመልጥ ዘንድ የጠቢብ ሰው ትምህርት የህይወት ምንጭ ነው።",
    "15": "መልካም እውቀት ሞገስን ይሰጣል፤ የወስላቶች መንገድ ግን ሸካራ ናት።",
    "16": "ብልህ ሁሉ በእውቀት ይሰራል፤ ሰነፍ ግን ስንፍናውን ይገልጣል።",
    "17": "መጥፎ መልእክተኛ በክፉ ላይ ይወድቃል፤ የታመነ መልእክተኛ ግን ፈውስ ነው።",
    "18": "ድህነትና ነውር ተግሳፅን ቸል ለሚሉ ነው፤ ዘለፋን የሚሰማ ግን ይከብራል።",
    "19": "የተፈፀመች ፈቃድ ሰውነትን ደስ ታሰኛለች፤ ሰነፎች ግን ከክፉ መራቅን ይፀየፋሉ።",
    "20": "ከጠቢባን ጋር የሚሄድ ጠቢብ ይሆናል፤ የሰነፎች ባልንጀራ ግን ክፉ መከራን ይቀበላል።",
    "21": "ክፉ ነገር ሃጢአተኞችን ያሳድዳቸዋል፤ ፃድቃን ግን መልካሙን ዋጋ ይቀበላሉ።",
    "22": "ፃድቅ ሰው ለልጅ ልጆቹ ያወርሳል፤ የሃጢአተኛ ብልጥግና ግን ለፃድቅ ትጠበቃለች።",
    "23": "በድሆች እርሻ ላይ ብዙ ሲሳይ አለ፤ ከፍርድ መጉደል የተነሳ ግን ይጠፋል።",
    "24": "በበትር ከመምታት የሚራራ ሰው ልጁን ይጠላል፤ ልጁን የሚወድድ ግን ተግቶ ይገስፃዋል።",
    "25": "ፃድቅ ሰውነቱ እስክትጠግብ ድረስ ይበላል፤ የሃጥአን ሆድ ግን ይራባል።"
}