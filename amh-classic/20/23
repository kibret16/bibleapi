{
    "1": "ከመኮንን ጋር ለመብላት በተቀመጥህ ጊዜ፥ በፊትህ ያለውን በደህና አስተውል፤",
    "2": "ሰውነትህም ቢሳሳ፥ በጉሮሮህ ላይ ካራ አድርግ።",
    "3": "ጣፋጩ መብል አይመርህ የሃሰት እንጀራ ነውና።",
    "4": "ባለጠጋ ለመሆን አትድከም፤ የገዛ ራስህን ማስተዋል ተው።",
    "5": "በእርሱ ላይ አይንህን ብታዘወትርበት ይጠፋል፤ ባለጠግነት ወደ ሰማይ እንደሚበርር እንደ ንስር ለራሱ ክንፍ ያበጃልና።",
    "6": "የቀናተኛን ሰው እንጀራ አትብላ፥ ጣፋጩ መብልም አይመርህ፤",
    "7": "በልቡ እንዳሰበ እንዲሁ ነውና፤ ብላ ጠጣ ይልሃል፥ ልቡ ግን ካንተ ጋር አይደለም።",
    "8": "የበላኸውን መብል ትተፋዋለህ፥ ያማረውንም ቃልህን ታጠፋዋለህ።",
    "9": "በሰነፍ ጆሮ አንዳች አትናገር፥ የቃልህን ጥበብ ያፌዝብሃልና።",
    "10": "የቀድሞውን የድንበር ምልክት አታፍልስ፤ ወደ ድሃ አደጎች እርሻ አትግባ፤",
    "11": "ታዳጊአቸው ፅኑ ነውና፥ እርሱም ፍርዳቸውን ከአንተ ጋር ይፋረዳልና።",
    "12": "ልብህን ለተግሳፅ ስጥ፥ ጆሮህንም ወደ እውቀት ቃል።",
    "13": "ህፃንን ከመቅጣት ቸል አትበል፥ በበትር ብትመታው አይሞትምና።",
    "14": "በበትር ትመታዋለህ፥ ነፍሱንም ትታደጋለህ።",
    "15": "ልጄ ሆይ፥ ልብህ ጠቢብ ቢሆን ልቤ ደግሞ ደስ ይለዋል፤",
    "16": "ከንፈሮችህም በቅን ቢናገሩ ኩላሊቶቼ ደስ ይላቸዋል።",
    "17": "ልብህ በሃጢአተኞች አይቅና፤ ነገር ግን ቀኑን ሙሉ እግዚአብሔርን በመፍራት ኑር፤",
    "18": "በእውነት ፍፃሜ አለህና፥ ተስፋህም አይጠፋምና።",
    "19": "ልጄ ሆይ፥ ስማ ጠቢብም ሁን፥ ልብህንም በቀናው መንገድ ምራ።",
    "20": "የወይን ጠጅ ከሚጠጡ ጋር አትቀመጥ ለስጋም ከሚሳሱ ጋር፤",
    "21": "ሰካርና ሆዳም ይደኸያሉና፥ የእንቅልፍም ብዛት የተቦጫጨቀ ጨርቅ ያስለብሳልና።",
    "22": "የወለደህን አባትህን ስማ፥ እናትህም ባረጀች ጊዜ አትናቃት።",
    "23": "እውነትን ግዛ አትሽጣትም፥ ጥበብን ተግሳፅን ማስተዋልንም።",
    "24": "የፃድቅ አባት እጅግ ደስ ይለዋል፥ ጠቢብንም ልጅ የወለደ ሃሴትን ያገኛል።",
    "25": "አባትህና እናትህ ደስ ይበላቸው፥ አንተንም የወለደች ደስ ይበላት።",
    "26": "ልጄ ሆይ፥ ልብህን ስጠኝ፥ አይኖችህም መንገዴን ይውደዱ፡፡",
    "27": "ጋለሞታ ሴት የጠለቀች አዘቅት ናትና፥ ሌላይቱም ሴት የጠበበች ጉድጓድ ናትና።",
    "28": "እንደ ሌባ ታደባለች፥ ወስላቶችንም በሰው ልጆች መካከል ታበዛለች።",
    "29": "ዋይታ ለማን ነው? ህዘን ለማን ነው? ጠብ ለማን ነው? ጩኸት ለማን ነው? ያለ ምክንያት መቁሰል ለማን ነው? የአይን ቅላት ለማን ነው?",
    "30": "የወይን ጠጅ በመጠጣት ለሚዘገዩ አይደለምን? የተደባለቀ የወይንን ጠጅ ይፈትኑ ዘንድ ለሚከተሉ አይደለምን?",
    "31": "ወደ ወይን ጠጅ አትመልከት በቀላ ጊዜ፥ መልኩም በብርሌ ባንፀባረቀ ጊዜ፥ እየጣፈጠም በገባ ጊዜ።",
    "32": "በኋላ እንደ እባብ ይነድፋል፥ እንደ እፉኝትም መርዙን ያፈስሳል።",
    "33": "አይኖችህ ጋለሞታዎችን ያያሉ፥ ልብህም ጠማማ ነገርን ይናገራል።",
    "34": "በባህር ውስጥ እንደ ተኛ ትሆናለህ፥ በደቀልም ላይ እንደ ተኛ።",
    "35": "መቱኝ፥ ያውም አልተሰማኝም፤ ጎሰሙኝ፥ አላወቅሁምም። መቼ እነሳለሁ? ደግሞ ጨምሬ እሻታለሁ ትላለህ።"
}