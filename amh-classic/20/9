{
    "1": "ጥበብ ቤትዋን ሰራች፥ ሰባቱንም ምሰሶችዋን አቆመች።",
    "2": "ፍሪዳዋን አረደች፥ የወይን ጠጅዋን ደባለቀች፥ ማእድዋን አዘጋጀች።",
    "3": "ባርያዎችዋን ልካ በከተማይቱ ከፍተኛ ስፍራ ላይ ጠራች፦",
    "4": "አላዋቂ የሆነ ወደዚህ ፈቀቅ ይበል፤ አእምሮ የጎደላቸውንም እንዲህ አለች፦",
    "5": "ኑ፥ እንጀራዬን ብሉ፥ የደባለቅሁትንም የወይን ጠጅ ጠጡ።",
    "6": "አላዋቂነትን ትታችሁ በህይወት ኑሩ፥ በማስተዋልም መንገድ ሂዱ።",
    "7": "ፌዘኛን የሚገስፅ ለራሱ ስድብን ይቀበላል፥ ሃጥአንም የሚዘልፍ ነውርን ያገኛል።",
    "8": "ፌዘኛን አትገስፅ እንዳይጠላህ፤ ጠቢብን ገስፅ ይወድድህማል።",
    "9": "ለጠቢብ ሰው ትምህርትን ስጠው፥ ጥበብንም ያበዛል፤ ፅድቅንም አስተምረው፥ እውቀትንም ያበዛል።",
    "10": "የጥበብ መጀመሪያ እግዚአብሔርን መፍራት ነው፤ ቅዱሱንም ማወቅ ማስተዋል ነው።",
    "11": "ዘመንህ በእኔ ይበዛልና፥ የህይወትህም እድሜ ይጨመርልሃልና።",
    "12": "ጠቢብ ብትሆን ለራስህ ጠቢብ ትሆናለህ፥ ፌዘኛም ብትሆን ፌዘኛነትህን ለብቻህ ትሸከማለህ።",
    "13": "ሰነፍ ሴት ሁከተኛ ናት፤ አሳብ የላትም፥ አንዳችም አታውቅም።",
    "14": "በቤትዋ ደጅ በከተማይቱ ከፍተኛ ስፍራ በወንበር ላይ ትቀመጣለች፥",
    "15": "በመንገድ የሚያልፉትን አካሄዳቸውንም ያቀኑትን ለመጥራት፦",
    "16": "አላዋቂ የሆነ ወደዚህ ፈቀቅ ይበል፤ አእምሮ የጎደለውንም እንዲህ አለች፦",
    "17": "የስርቆት ውሃ ይጣፍጣል፥ የተሸሸገም እንጀራ ደስ ያሰኛል።",
    "18": "ነገር ግን እርሱ ሙታን ከዚያ እንዳሉ፥ እድምተኞችዋም በሲኦል ጥልቀት እንዳሉ አያውቅም።"
}