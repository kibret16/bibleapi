{
    "1": "የለዘበች መልስ ቁጣን ትመልሳለች፤ ሸካራ ቃል ግን ቁጣን ታስነሳለች።",
    "2": "የጠቢባን ምላስ እውቀትን ያሳምራል፤ የሰነፎች አፍ ግን ስንፍናን ያፈልቃል።",
    "3": "የእግዚአብሔር አይኖች በስፍራ ሁሉ ናቸው፤ ክፉዎችንና ደጎችን ይመለከታሉ።",
    "4": "ፈዋሽ ምላስ የህይወት ዛፍ ነው፤ የጠማማ ምላስ ግን ነፍስን ይሰብራል።",
    "5": "ሰነፍ የአባቱን ተግሳፅ ይንቃል፤ ዘለፋን የሚቀበል ግን አእምሮው የበዛ ነው።",
    "6": "በፃድቅ ሰው ቤት ብዙ ሃይል አለ፤ የሃጥእ ሰው መዝገብ ግን ሁከት ነው።",
    "7": "የጠቢባን ከንፈር እውቀትን ትዘራለች፤ የሰነፎች ልብ ግን እንዲህ አይደለም።",
    "8": "የሃጥአን መስዋእት በእግዚአብሔር ዘንድ አስፀያፊ ነው፤ የቅኖች ፀሎት ግን በእርሱ ዘንድ የተወደደ ነው።",
    "9": "የሃጥአን መንገድ በእግዚአብሔር ዘንድ አስፀያፊ ነው፤ እርሱ ግን ፅድቅን የሚከተል ይወድዳል።",
    "10": "ክፉ መቅሰፍት መንገድን በተወ ሰው ላይ ይመጣል፥ ዘለፋንም የሚጠላ ይሞታል።",
    "11": "ሲኦልና ጥፋት በእግዚአብሔር ፊት የታወቁ ናቸው፤ ይልቁንም የሰዎች ልብ የታወቀ ነው።",
    "12": "ፌዘኛ ሰው የሚዘልፈውን አይወድድም፥ ወደ ጠቢባንም አይሄድም።",
    "13": "ደስ ያለው ልብ ፊትን ያበራል፤ በልብ ህዘን ግን ነፍስ ትሰበራለች።",
    "14": "የአዋቂ ልብ እውቀትን ይፈልጋል፤ የሰነፎች አፍ ግን በስንፍና ይሰማራል።",
    "15": "ልቡ የሚያዝን ሰው ዘመኑ ሁሉ የከፋች ናት፤ የልብ ደስታ ግን ሁልጊዜ እንደ ግብዣ ነው።",
    "16": "እግዚአብሔርን ከመፍራት ጋር ያለ ጥቂት ነገር ሁከት ካለበት ከብዙ መዝገብ ይሻላል።",
    "17": "የጎመን ወጥ በፍቅር መብላት የሰባ ፍሪዳን ጥል ባለበት ዘንድ ከመብላት ይሻላል።",
    "18": "ቁጡ ሰው ጠብን ያነሳሳል፤ ትእግስተኛ ሰው ግን ፀጥ ያሰኘዋል።",
    "19": "የታካች መንገድ እንደ እሾህ አጥር ናት፤ የፃድቃን መንገድ ግን የተደለደለች ናት።",
    "20": "ጠቢብ ልጅ አባቱን ደስ ያሰኛል፤ ሰነፍ ልጅ ግን እናቱን ይንቃል።",
    "21": "ልብ ለሌለው ሰው ስንፍና ደስታ ናት፤ አስተዋይ ግን አካሄዱን ያቀናል።",
    "22": "ምክር ከሌለች ዘንድ የታሰበው ሳይሳካ ይቀራል፤ መካሮች በበዙበት ዘንድ ግን ይፀናል።",
    "23": "ሰው በአፉ መልስ ደስ ይለዋል፤ ቃልም በጊዜው ምንኛ መልካም ነው!",
    "24": "በታች ካለው ከሲኦል ያመልጥ ዘንድ የህይወት መንገድ አስተዋዩን ሰው ወደ ላይ ይወስደዋል።",
    "25": "እግዚአብሔር የትእቢተኞች ቤት ይነቅላል፤ የባልቴትን ዳርቻ ግን ያፀናል።",
    "26": "የበደለኛ አሳብ በእግዚአብሔር ዘንድ አስፀያፊ ናት፤ ያማረ ቃል ግን ጥሩ ነው።",
    "27": "ትርፍ ለማግኘት የሚሳሳ ሰው የራሱን ቤት ያውካል፤ መማለጃን የሚጠላ ግን በህይወት ይኖራል።",
    "28": "የፃድቅ ልብ መልሱን ያስባል፤ የሃጥአን አፍ ግን ክፋትን ያፈልቃል።",
    "29": "እግዚአብሔር ከሃጥአን ይርቃል፤ የፃድቃንን ፀሎት ግን ይሰማል።",
    "30": "የአይን ብርሃን ልብን ደስ ያሰኛል፥ መልካም ወሬም አጥንትን ያለመልማል።",
    "31": "የህይወትን ተግሳፅ የሚሰማ ጆሮ በጠቢባን መካከል ይኖራል።",
    "32": "ተግሳፅን ቸል የሚል የራሱን ነፍስ ይንቃል፤ ዘለፋን የሚሰማ ግን አእምሮ ያገኛል።",
    "33": "እግዚአብሔርን መፍራት የጥበብ ትምህርት ነው፤ ትህትናም ክብረትን ትቀድማለች።"
}