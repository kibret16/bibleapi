{
    "1": "ብልሃተኛ ሴት ቤትዋን ትሰራለች፤ ሰነፍ ሴት ግን በእጅዋ ታፈርሰዋለች።",
    "2": "በቅን የሚሄድ ሰው እግዚአብሔርን ይፈራል፤ መንገዱን የሚያጣምም ግን ይንቀዋል።",
    "3": "በሰነፍ አፍ የትእቢት በትር አለ፤ የጠቢባን ከንፈር ግን ትጠብቃቸዋለች።",
    "4": "በሬ በሌለበት ስፍራ እህል አይገኝም፤ ብዙ ሲሳይ ግን በበሬዎች ሃይል ነው።",
    "5": "የታመነ ምስክር አይዋሽም፤ የሃሰት ምስክር ግን በሃሰት ይናገራል።",
    "6": "ፌዘኛ ሰው ጥበብን ይፈልጋል አያገኛትም፤ ለአስተዋይ ግን እውቀትን ማግኘት አያስቸግረውም።",
    "7": "ከሰነፍ ሰው ፊት ራቅ፥ በእርሱ ዘንድ የእውቀትን ከንፈር አታገኝምና።",
    "8": "የብልህ ሰው ጥበብ መንገዱን ያስተውል ዘንድ ነው፤ የሰነፎች ስንፍና ግን ሽንገላ ነው።",
    "9": "ሰነፉ በሃጢአት ያፌዛል፤ በቅኖች መካከል ግን ቸርነት አለች።",
    "10": "የራሱን ህዘን ልብ ያውቃል፤ ከደስታውም ጋር ሌላ ሰው አይገናኝም።",
    "11": "የሃጥአን ቤት ይፈርሳል፤ የቅኖች ማደሪያ ግን ያብባል።",
    "12": "ለሰው ቅን የምትመስል መንገድ አለች፤ ፍፃሜዋ ግን የሞት መንገድ ነው።",
    "13": "በሳቅ ደግሞ ልብ ያዝናል፥ የደስታም ፍፃሜ ልቅሶ ነው።",
    "14": "ልቡን ከፅድቅ የሚመልስ ሰው ከመንገዱ ፍሬ ይጠግባል፥ ፃድቅም ሰው ደግሞ በራሱ።",
    "15": "የዋህ ቃልን ሁሉ ያምናል፤ ብልህ ግን አካሄዱን ይመለከታል።",
    "16": "ጠቢብ ሰው ይፈራል ከክፉም ይሸሻል፤ ሰነፍ ግን ራሱን ታምኖ ይኮራል።",
    "17": "ቁጡ ሰው በስንፍና ይሰራል፤ አስተዋይ ግን ይታገሳል።",
    "18": "አላዋቂዎች ሰዎች ስንፍናን ይወርሳሉ፤ ብልሆች ግን እውቀትን እንደ ዘውድ ይጭናሉ።",
    "19": "ሃጢአተኞች በደጎች ፊት ይጎነበሳሉ፥ ሃጥአንም በፃድቃን በር።",
    "20": "ድሃ በባልንጀራው ዘንድ የተጠላ ነው፤ የባለጠጋ ወዳጆች ግን ብዙዎች ናቸው።",
    "21": "ባልንጀራውን የሚንቅ ይበድላል፤ ለድሃ ግን የሚራራ ምስጉን ነው።",
    "22": "ክፉ የሚያደርጉ ይስታሉ፤ ምህረትና እውነት ግን መልካምን ለሚያደርጉ ናቸው።",
    "23": "በድካም ሁሉ ልምላሜ ይገኛል፤ ብዙ ነገር በሚናገር ከንፈር ግን ድህነት ብቻ አለ።",
    "24": "የጠቢባን ዘውድ ባለጠግነታቸው ነው፤ የሰነፎች ስንፍና ግን ስንፍና ነው።",
    "25": "እውነተኛ ምስክር ነፍሶችን ያድናል፤ በሃሰት የሚናገር ግን ሸንጋይ ነው።",
    "26": "እግዚአብሔርን ለሚፈራ ጠንካራ መታመን አለው፥ ለልጆቹም መጠጊያ ይኖራል።",
    "27": "ሰው ከሞት ወጥመድ ያመልጥ ዘድን እግዚአብሔርን መፍራት የህይወት ምንጭ ነው።",
    "28": "የንጉስ ክብር በህዝብ ብዛት ነው፤ በሰው ጥቂትነት ግን የገዥ ጥፋት አለ።",
    "29": "ለትግስተኛ ሰው ብዙ ማስተዋል አለው፤ ቁጡ ግን ስንፍናውን ከፍ ከፍ ያደርጋል።",
    "30": "ትሁት ልብ የስጋ ህይወት ነው፤ ቅንአት ግን አጥንትን ያነቅዛል።",
    "31": "ድሃን የሚያስጨንቅ ፈጣሪውን ይሰድባል፤ ለድሃ ምህረትን የሚያደርግ ግን ያከብረዋል።",
    "32": "ሃጥእ በክፋቱ ይደፋል፤ ፃድቅ ግን በእውነቱ ይታመናል።",
    "33": "በአዋቂ ልብ ጥበብ ትቀመጣለች፤ በሰነፎች ውስጥ ግን አትታወቅም።",
    "34": "ፅድቅ ህዝብን ከፍ ከፍ ታደርጋለች፤ ሃጢአት ግን ህዝብን ታስነውራለች።",
    "35": "አስተዋይ አገልጋይ በንጉስ ዘንድ ይወደዳል፤ በሚያሳፍር ላይ ግን ቁጣው ይሆናል።"
}