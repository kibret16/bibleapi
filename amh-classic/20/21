{
    "1": "የንጉስ ልብ እንደ ውሃ ፈሳሾች በእግዚአብሔር እጅ ነው፤ ወደ ወደደውም ያዘነብለዋል።",
    "2": "የሰው መንገድ ሁሉ በአይኑ ፊት የቀናች ትመስለዋለች፤ እግዚአብሔር ግን ልብን ይመዝናል።",
    "3": "እግዚአብሔር ከመስዋእት ይልቅ ፅድቅንና ቅን ነገርን ማድረግ ይወድዳል።",
    "4": "ትእቢተኛ አይንና ደፋር ልብ የሃጥአንም እርሻ ሃጢአት ነው።",
    "5": "የትጉህ አሳብ ወደ ጥጋብ ያደርሳል፤ ችኩል ሰው ሁሉ ግን ለመጉደል ይቸኩላል።",
    "6": "በሃሰተኛ ምላስ መዝገብ ማከማቸት የሚበንን ጉም ነው፤ ይህን የሚፈልጉ ሞትን ይፈልጋሉ።",
    "7": "ቅን ነገርን ያደርጉ ዘንድ አይወድዱምና የሃጥአን ንጥቂያ ራሳቸውን ያጠፋቸዋል።",
    "8": "የበደለኛ መንገድ የጠመመች ናት፤ የንፁህ ስራ ግን የቀና ነው።",
    "9": "ከጠበኛ ሴት ጋር በአንድ ቤት ከመቀመጥ በውጪ በቤት ማእዘን ላይ መቀመጥ ይሻላል።",
    "10": "የሃጥእ ነፍስ ክፉን ትመኛለች፥ በፊቱም ባልንጀራው ሞገስን አያገኝም።",
    "11": "ፌዘኛ ቅጣትን በተቀበለ ጊዜ አላዋቂ ሰው ጥበብን ያገኛል፤ ጠቢብም ቢማር እውቀትን ይቀበላል።",
    "12": "ፃድቅ ስለ ሃጥእ ቤት ያስባል፥ ሃጥአንም ለጥፋት እንደ ተገለበጡ።",
    "13": "የድሃውን ጩኸት እንዳይሰማ ጆሮውን የሚደፍን ሰው፥ እርሱ ራሱ ይጮሃል አይሰማለትምም።",
    "14": "ስጦታ በስውር ቁጣን ታጠፋለች፥ የብብትም ውስጥ ጉቦ ፅኑ ቁጣን ታበርዳለች።",
    "15": "ፍርድን ማድረግ ለፃድቅ ደስታ ነው፤ ሃጢአትን ለሚያደርጉ ግን ጥፋት ነው።",
    "16": "ከማስተዋል መንገድ የሚሳሳት ሰው በሙታን ጉባኤ ያርፋል።",
    "17": "ተድላ የሚወድድ ድሃ ይሆናል፥ የወይን ጠጅንና ዘይትንም የሚወድድ ባለጠጋ አይሆንም።",
    "18": "ሃጥእ የፃድቅ ቤዛ ነው፤ በደለኛም የቅን ሰው ቤዛ ነው።",
    "19": "ከጠበኛና ከቁጡ ሴት ጋር ከመቀመጥ በምድረ በዳ መቀመጥ ይሻላል።",
    "20": "የከበረ መዝገብና ዘይት በጠቢብ ሰው ቤት ይኖራል፤ አእምሮ የሌለው ሰው ግን ይውጠዋል።",
    "21": "ፅድቅንና ምህረትን የሚከተል ህይወትንና ፅድቅን ክብርንም ያገኛል።",
    "22": "ጠቢብ የሃያላንን ከተማ ይገባባታል፥ የሚታመኑበትንም ሃይል ያፈርሳል።",
    "23": "አፉንና ምላሱን የሚጠብቅ ነፍሱን ከመከራ ይጠብቃል።",
    "24": "ኩሩና ተጓዳጅ ሰው ፌዘኛ ይባላል፤ እርሱም በትእቢት ቁጣ ያደርጋል።",
    "25": "ታካችን ምኞቱ ትገድለዋለች፥ እጆቹ ይሰሩ ዘንድ አይፈቅዱምና።",
    "26": "ሃጥእ ቀኑን ሁሉ ምኞትን ይመኛል፤ ፃድቅ ግን ይሰጣል፥ አይሰስትም።",
    "27": "የሃጥአን መስዋእት አስፀያፊ ነው፤ ይልቁንም በክፉ አሳብ ሲያቀርቡት አስፀያፊ ነው።",
    "28": "ሃሰተኛ ምስክር ይጠፋል፤ የሚሰማ ሰው ግን ተጠንቅቆ ይናገራል።",
    "29": "ሃጥእ ፊቱን ያጠነክራል፤ ቅን ሰው ግን መንገዱን ያፀናል።",
    "30": "ጥበብ ወይም ማስተዋል ወይም ምክር በእግዚአብሔር ላይ የለም።",
    "31": "ፈረስ ለጦርነት ቀን ይዘጋጃል፤ ድል ግን ከእግዚአብሔር ዘንድ ነው።"
}