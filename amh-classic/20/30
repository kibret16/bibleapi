{
    "1": "የማሳ አገር ሰው የያቄ ልጅ የአጉር ቃል፡፡ ሰውየው ለኢቲኤልና ለኡካል እንደዚህ ይናገራል፦",
    "2": "እኔ በእውነት ከሰው ሁሉ ይልቅ ደንቆሮ ነኝ፥ የሰውም ማስተዋል የለብኛም።",
    "3": "ጥበብንም አልተማርሁም፥ ቅዱሱንም አላወቅሁትም።",
    "4": "ወደ ሰማይ የወጣ የወረደስ ማን ነው? ነፋስንስ በእጁ የጨበጠ ማን ነው? ውሃንስ በልብሱ የቋጠረ ማን ነው? የምድርን ዳርቻ ሁሉ ያፀና ማን ነው? ይህን ታውቅ እንደ ሆንህ፥ ስሙ ማን የልጁስ ስም ማን ነው?",
    "5": "የእግዚአብሔር ቃል ሁሉ ተፈትናለች፤ እርሱ ለሚታመኑት ጋሻ ነው።",
    "6": "እንዳይዘልፍህ፥ ሃሰተኛም እንዳትሆን በቃሉ አንዳች አትጨምር።",
    "7": "ሁለትን ነገር ከአንተ እሻለሁ፥ ሳልሞትም አትከልክለኝ፤",
    "8": "ከንቱነትንና ሃሰተኛነትን ከእኔ አርቃቸው፤ ድህነትንና ባለጠግነትን አትስጠኝ፤ ነገር ግን የሚያስፈልገኝን እንጀራ ስጠኝ፥",
    "9": "እንዳልጠግብ እንዳልክድህም፦ እግዚአብሔርስ ማን ነው? እንዳልል፤ ድሃም እንዳልሆን እንዳልሰርቅም፥ በአምላኬም ስም በሃሰት እንዳልምል።",
    "10": "እንዳይሰድብህ በደለኛም እንዳትሆን ባርያን በጌታው ፊት አትማ።",
    "11": "አባቱን የሚረግም፥ እናቱንም የማይባርክ ትውልድ አለ።",
    "12": "ለራሱ ንፁህ የሆነ የሚመስለው ከርኩሰቱ ያልጠራ ትውልድ አለ።",
    "13": "ከፍ ከፍ ያሉ አይኖች ያሉት፥ ሽፋሽፍቶቹም ወደ ላይ የሚያዩ ትውልድ አለ።",
    "14": "ድሆችን ከምድር ላይ ችግረኞችንም ከሰው መካከል ያጠፋና ይጨርስ ዘንድ ጥርሶቹ ሰይፍ መንጋጎቹም ካራ የሆኑ ትውልድ አለ።",
    "15": "አልቅት፦ ስጠን ስጠን የሚሉ ሁለት ሴቶች ልጆች አሉት። ሶስቱ የማይጠግቡ አራቱም፦ በቃን የማይሉ ናቸው፤",
    "16": "እነርሱም ሲኦልና የማትወልድ ማህፀን፥ ውሃ የማትጠግብ ምድርና፦ በቃኝ የማትል እሳት ናቸው።",
    "17": "በአባትዋ የምታላግጥን የእናትዋንም ትእዛዝ የምትንቅን አይን የሸለቆ ቁራዎች ይጎጠጉጡአታል፥ አሞራዎችም ይበሉአታል።",
    "18": "ሶስት ነገር ይገርመኛል፥ አራተኛውንም ከቶ አላስተውለውም።",
    "19": "እነርሱም የንስር መንገድ በሰማይ፥ የእባብ መንገድ በድንጋይ ላይ፥ የመርከብ መንገድ በባህር ላይ፥ የሰውም መንገድ ከቆንጆ ጋር ናቸው።",
    "20": "እንዲሁ በልታ አፍዋን የምታብስ፦ አንዳች ክፉ ነገር አላደረግሁም የምትልም የአመንዝራ ሴት መንገድ ናት።",
    "21": "በሶስት ነገር ምድር ትናወጣለች፥ አራተኛውንም ትሸከም ዘንድ አይቻላትም።",
    "22": "ባርያ በነገሰ ጊዜ፥ ሰነፍም እንጀራ በጠገበ ጊዜ፥",
    "23": "የተጠላች ሴት ባል ባገኘች ጊዜ፥ ሴት ባርያም እመቤቷን በወረሰች ጊዜ።",
    "24": "በምድር ላይ አራት ጥቃቅን ፍጥረቶች አሉ፤ እነርሱ ግን እጅግ ጠቢባን ናቸው፤",
    "25": "ገብረ ጉንዳን ሃይል የሌላቸው ህዝቦች ናቸው፥ ነገር ግን በበጋ መኖዋቸውን ይሰበስባሉ።",
    "26": "ሽኮኮዎች ያልበረቱ ህዝቦች ናቸው፥ ቤታቸውን ግን በቋጥኝ ድንጋይ ውስጥ ያደርጋሉ።",
    "27": "አንበጣዎች ንጉስ የላቸውም፥ ሁላቸው ግን በመልካም ስርአት ይሄዳሉ።",
    "28": "እንሽላሊት በእጅ ይያዛል፥ በነገስታት ግቢ ግን ይኖራል።",
    "29": "መልካም አረማመድን የሚራመዱ ሶስት ፍጥረቶች አሉ፥ አራተኛውም መልካም አካሄድን ይሄዳል፤",
    "30": "የአንበሳ ደቦል ከእንስሳ ሁሉ የሚበረታ፥ የማይመለስ፥ እንስሳንም የማይፈራ፤",
    "31": "በእንስቶች መካከል በድፍረት የሚራመድ አውራ ዶሮ፤ መንጋን የምመራ አውራ ፍየል፤ በህዝብ ፊት በግልጥ የሚናገር ንጉስ።",
    "32": "ከፍ ከፍ ስትል ስንፍናን ያደረግህ እንደሆነ፥ ክፉም ያሰብህ እንደ ሆነ፥ እጅህን በአፍህ ላይ ጫን።",
    "33": "ወተት መግፋት ቅቤን ያወጣል፥ አፍንጫንም መጭመቅ ደምን ያወጣል፤ እንዲሁም ቁጣን መጎተት ጠብን ያወጣል።"
}