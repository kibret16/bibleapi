{
    "1": "ተግሳፅን የሚወድድ እውቀትን ይወድዳል፤ ዘለፋን የሚጠላ ግን ደንቆሮ ነው።",
    "2": "ደህና ሰው ከእግዚአብሔር ዘንድ ሞገስን ያገኛል፤ ተንኮለኛውን ሰው ግን ይቀስፈዋል።",
    "3": "ሰውን አመፃ አያፀናውም፤ የፃድቃን ስር ግን አይንቀሳቀስም።",
    "4": "ልባም ሴት ለባልዋ ዘውድ ናት፤ አሳፋሪ ሴት ግን በአጥንቱ ውስጥ እንደ ቅንቅን ናት።",
    "5": "የፃድቃን አሳብ ቅን ነው የሃጥአን ምክር ግን ተንኮል ነው።",
    "6": "የሃጥአን ቃል ደምን ለማፍሰስ ትሸምቃለች፤ የቅኖች አፍ ግን ይታደጋቸዋል።",
    "7": "ሃጥአን ይገለበጣሉ፥ ደግሞም አይገኙም፤ የፃድቃን ቤት ግን ፀንቶ ይኖራል።",
    "8": "ሰው በጥበቡ ይመሰገናል፤ ልቡ ጠማማ የሆነ ሰው ግን ይናቃል።",
    "9": "ለራሱ ባርያ ሆኖ የተጠቃ ሰው እንጀራ ጎድሎት ራሱን ካከበረው ሰው ይሻላል።",
    "10": "ፃድቅ ሰው ለእንስሳው ነፍስ ይራራል፤ የሃጥአን ምህረት ግን ጨካኝ ነው።",
    "11": "ምድሩን የሚሰራ ሰው እንጀራ ይጠግባል፤ ለከንቱ ነገር የሚሮጥ ግን አእምሮ የጎደለው ነው።",
    "12": "የሃጥአን ፈቃድ የክፉዎች ወጥመድ ናት፤ የፃድቃን ስር ግን ፍሬን ያፈራል።",
    "13": "ክፉ ሰው በከንፈሩ ሃጢአት ይጠመዳል፤ ፃድቅ ግን ከመከራ ያመልጣል።",
    "14": "የሰው ነፍስ ከአፉ ፍሬ መልካም ነገርን ትጠግባለች፥ ሰውም እንደ እጁ ስራ ዋጋውን ይቀበላል።",
    "15": "የሰነፍ መንገድ በአይኑ የቀናች ናት፤ ጠቢብ ግን ምክርን ይሰማል።",
    "16": "የሰነፍ ቁጣ ቶሎ ይታወቃል፤ ብልህ ሰው ግን ነውርን ይሰውራል።",
    "17": "እውነተኛን ነገር የሚናገር ቅን ነገርን ያወራል፤ የሃሰት ምስክር ግን ተንኮልን ያወራል።",
    "18": "እንደሚዋጋ ሰይፍ የሚለፈልፍ ሰው አለ፤ የጠቢባን ምላስ ግን ጤና ነው።",
    "19": "የእውነት ከንፈር ለዘላለም ትቆማለች፤ ውሸተኛ ምላስ ግን ለቅፅበት ነው።",
    "20": "ክፉን በሚያስቡ ልብ ውስጥ ተንኮል አለ፤ በሰላም ለሚመክሩ ግን ደስታ አላቸው።",
    "21": "ፃድቅን መከራ አያገኘውም፤ ሃጥአን ግን ክፋትን የተሞሉ ናቸው።",
    "22": "ውሸተኛ ከንፈር በእግዚአብሔር ዘንድ አሰፀያፊ ነው፤ እውነትን የሚያደርጉ ግን በእርሱ ዘንድ የተወደዱ ናቸው።",
    "23": "ብልህ ሰው እውቀትን ይሸሽጋል፤ የሰነፎች ልብ ግን ስንፍናን ያወራል።",
    "24": "የትጉ እጅ ትገዛለች፤ የታካች እጅ ግን ትገብራለች።",
    "25": "ሰውን የልቡ ህዘን ያዋርደዋል፤ መልካም ቃል ግን ደስ ያሰኘዋል።",
    "26": "ፃድቅ ለባልንጀራው መንገዱን ያሳያል፤ የሃጥአን መንገድ ግን ታስታቸዋለች።",
    "27": "ታካች ሰው አደን ምንም አያድንም፤ ለሰው የከበረ ሃብት ትጋት ነው።",
    "28": "በፅድቅ መንገድ ላይ ህይወት አለ በጎዳናዋም ሞት የለም።"
}