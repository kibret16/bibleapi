{
    "1": "ብዙ ጊዜ ተዘልፎ አንገቱን ያደነደነ ድንገት ይሰበራል፥ ፈውስም የለውም።",
    "2": "ፃድቃን በበዙ ጊዜ ህዝብ ደስ ይለዋል፤ ሃጥአን በሰለጠኑ ጊዜ ግን ህዝብ ያለቅሳል።",
    "3": "ጥበብን የወደደ ሰው አባቱን ደስ ያሰኛል፤ ጋለሞቶችን የሚከተል ግን ሃብቱን ያጠፋል።",
    "4": "ንጉስ በፍርድ አገሩን ያፀናል፤ መማለጃ የሚወድድ ግን ያፈርሰዋል።",
    "5": "ወዳጁን በለዘበ ቃል የሚናገር ሰው ለእግሩ መርበብን ይዘረጋል።",
    "6": "በክፉ ሰው አመፃ ወጥመድ ይገኛል፤ ፃድቅ ግን ደስ ይለዋል፥ እልልም ይላል።",
    "7": "ፃድቅ የድሆችን ፍርድ ይመለከታል፤ ሃጥእ ግን እውቀትን አያስተውልም።",
    "8": "ፌዘኞች ከተማቸውን ያቃጥላሉ፤ ጠቢባን ግን ቁጣን ይመልሳሉ።",
    "9": "ጠቢብ ከሰነፍ ጋር ቢጣላ፥ ሰነፉ ወይም ይቆጣል ወይም ይስቃል፥ እረፍትም የለም።",
    "10": "ደምን ለማፍሰስ የሚሹ ሰዎች ፍፁሙን ሰው ይጠላሉ፥ ደግሞም የቅኑን ሰው ነፍስ ይሻሉ።",
    "11": "ሰነፍ ሰው ቁጣውን ሁሉ ያወጣል፤ ጠቢብ ግን በውስጡ ያስቀረዋል።",
    "12": "መኮንን ሃሰተኛ ነገርን ቢያደምጥ፥ ከእርሱ በታች ያሉት ሁሉ አመፀኞች ይሆናሉ።",
    "13": "ድሃና ግፈኛ ተገናኙ፤ እግዚአብሔር የሁለቱንም አይን ያበራል።",
    "14": "ለድሃ በእውነት የሚፈርድ ንጉስ፥ ዙፋኑ ለዘላለም ይፀናል።",
    "15": "በትርና ተግሳፅ ጥበብን ይሰጣሉ፤ ያልተቀጣ ብላቴና ግን እናቱን ያሳፍራል።",
    "16": "ሃጥአን ሲበዙ ሃጢአት ትበዛለች፤ ፃድቃን ግን ውደቀታቸውን ያያሉ።",
    "17": "ልጅህን ቅጣ እረፍትንም ይሰጥሃል፤ ለነፍስህም ተድላን ይሰጣታል።",
    "18": "ራእይ ባይኖር ህዝብ መረን ይሆናል፤ ህግን የሚጠብቅ ግን የተመሰገነ ነው።",
    "19": "ባርያ በቃል አይገሰፅም፤ ቢያስተውል እንኳ አይመልስምና።",
    "20": "በቃሉ የሚቸኩለውን ሰው ብታይ፥ ከእርሱ ይልቅ ለሰነፍ ተስፋ አለው።",
    "21": "ባርያውን ከህፃንነቱ ጀምሮ በማቀማጠል የሚያሳድግ የኋላ ኋላ እንደ ጌታ ያደርገዋል።",
    "22": "ቁጡ ሰው ክርክርን ያነሳሳል፥ ወፈፍተኛ ሰውም ሃጢአትን ያበዛል።",
    "23": "ሰውን ትእቢቱ ያዋርደዋል፤ መንፈሱን የሚያዋርድ ግን ክብርን ይቀበላል።",
    "24": "ከሌባ ጋር የሚካፈል ነፍሱን ይጠላል፤ መርገምን ይሰማል፥ ነገር ግን ምንም አይገልጥም።",
    "25": "ሰውን መፍራት ወጥመድ ያመጣል፤ በእግዚአብሔር የሚታመን ግን እርሱ ይጠበቃል።",
    "26": "ብዙ ሰዎች የሹምን ፊት ይሻሉ፤ የሰው ፍርድ ግን ከእግዚአብሔር ዘንድ ነው።",
    "27": "ሃጢአተኛ በፃድቃን ዘንድ አስፀያፊ ነው፤ በቀና መንገድ የሚሄደውም በሃጥአን ዘንድ አስፀያፊ ነው።"
}