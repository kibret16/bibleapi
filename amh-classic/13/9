{
    "1": "እስራኤልም ሁሉ በየትውልዳቸው ተቆጠሩ፤ እነሆም፥ በእስራኤል ነገስታት መፅሃፍ ተፅፈዋል። ይሁዳም ስለ ሃጢአታቸው ወደ ባቢሎን ተማረኩ።",
    "2": "በአውራጃዎቻቸውና በከተሞቻቸው መጀመሪያ የተቀመጡ እስራኤልና ካህናት ሌዋውያንም ናታኒምም ነበሩ።",
    "3": "ከይሁዳ ልጆችና ከብንያም ልጆች ከኤፍሬምና ከምናሴ ልጆች በኢየሩሳሌም ተቀመጡ።",
    "4": "ከይሁዳ ልጅ ከፋሬስ ልጆች የባኒ ልጅ የአምሪ ልጅ የፆምሪ ልጅ የአሚሁድ ልጅ ኡታይ ደግሞ ተቀመጠ።",
    "5": "ከሴሎናዊያንም በኩሩ አሳያና ልጆቹ።",
    "6": "ከዛራም ልጆች ይኡኤልና ወንድሞቻቸው፥ ስድስት መቶ ዘጠና።",
    "7": "ከብንያምም ልጆች የሃስኑአ ልጅ የሆዳይዋ ልጅ የሜሱላም ልጅ ሰሉ፤",
    "8": "የይሮሃም ልጅ ብኔያ፤ የሚክሪ ልጅ የኦዚ ልጅ ኤላ፤ የዪብኒያ ልጅ የራጉኤል ልጅ የሰፋጥያስ ልጅ ሜሱላም፤",
    "9": "በየትውልዳቸውም ወንድሞቻቸው ዘጠኝ መቶ ሃምሳ ስድስት ነበሩ፤ እነዚህ ሰዎች ሁሉ የአባቶቻቸው ቤቶች አለቆች ነበሩ።",
    "10": "ከካህናቱም ዮዳሄ፥ ዮአሪብ፥ ያኪን፤",
    "11": "የእግዚአብሔርም ቤት አለቃ የአኪጦብ ልጅ የመራዮት ልጅ የሳዶቅ ልጅ ሜሱላም ልጅ የኬልቂያስ ልጅ አዛርያስ፤",
    "12": "የመልኪያ ልጅ የጳስኮር ልጅ የይሮሃም ልጅ አዳያ፤ የኢሜር ልጅ የምሺላሚት ልጅ የሜሱላም ልጅ የየህዜራ ልጅ የአዲኤል ልጅ መእሳይ፤",
    "13": "የአባቶቻቸውም ቤቶች አለቆች ወንድሞቻቸው ሺህ ሰባት መቶ ስድሳ ነበሩ፤ ለእግዚአብሔር ቤት ማገልገል ስራ እጅግ ብልሃተኞች ሰዎች ነበሩ።",
    "14": "ከሌዋውያንም የሜራሪ ልጆች የአሳብያ ልጅ የአዝሪቃም ልጅ የአሱብ ልጅ ሸማያ፤",
    "15": "በቅበቃር፥ ኤሬስ፥ ጋላል፥ የአሳፍ ልጅ የዝክሪ ልጅ የሚካ ልጅ መታንያ፤",
    "16": "የኤዶታም ልጅ የጋላል ልጅ የሰሙስ ልጅ አብድያ በነጦፋውያንም መንደሮች የተቀመጠው የህልቃና ልጅ የአሳ ልጅ በራክያ።",
    "17": "በረኞችም ሰሎም፥ አቁብ፥ ጤልሞን፥ አሂማን፥ ወንድሞቻቸውም ነበሩ፤ ሰሎምም አለቃ ነበረ።",
    "18": "እስከ ዛሬም ድረስ በንጉስ በር በምስራቅ በኩል ነበሩ፤ ለሌዊ ልጆች ሰፈር በረኞች ነበሩ።",
    "19": "የቆሬም ልጅ የአብያሳፍ ልጅ የቆሬ ልጅ ሰሎም ከአባቱም ቤት የነበሩ ወንድሞቹ ቆሬያውያን በማገልገል ስራ ላይ ነበሩ፥ የድንኳኑንም መድረክ ይጠብቁ ነበር። አባቶቻቸውም የእግዚአብሔርን ሰፈር መግቢያ ጠብቀው ነበር።",
    "20": "አስቀድሞም የአልአዛር ልጅ ፊንሃስ አለቃቸው ነበረ እግዚአብሔርም ከእርሱ ጋር ነበረ።",
    "21": "የሜሱላም ልጅ ዘካርያስ የመገናኛው ድንኳን ደጅ በረኛ ነበረ።",
    "22": "የመድረኩ በረኞች ይሆኑ ዘንድ የተመረጡ እነዚህ ሁሉ ሁለት መቶ አስራ ሁለት ነበሩ። ዳዊትና ነቢዩ ሳሙኤል በስራቸው ያቆሙአቸው እነዚህ በመንደሮቻቸው በየትውልዳቸው ተቆጠሩ።",
    "23": "እነርሱና ልጆቻቸውም በእግዚአብሔር ቤት በድንኳኑ ደጆች ላይ ዘበኞች ነበሩ።",
    "24": "በአራቱ ማእዘኖች፥ በምስራቅ፥ በምእራብ፥ በሰሜን፥ በደቡብ፥ በረኞች ነበሩ።",
    "25": "ወንድሞቻቸውም በመንደሮቻቸው ሆነው፥ በየሰባትም ቀን ከእነርሱ ጋር ሊሆኑ ከጊዜ ወደ ጊዜ ይገቡ ነበር።",
    "26": "ከሌዋውያንም የነበሩ አራቱ የበረኞች አለቆች ዘወትር በስራቸው ይቀመጡ ነበር፤ በእግዚአብሔርም ቤት ባሉ ጓዳዎችና ቤተ መዛግብት ላይ ነበሩ።",
    "27": "የእግዚአብሔርንም ቤት የሚጠብቁ፥ ጥዋት ጥዋትም ደጆቹን የሚከፍቱ እነርሱ ነበሩና በዚያ ያድሩ ነበር።",
    "28": "እቃውም በቁጥር ይገባና ይወጣ ነበርና ከእነዚህ አንዳንዱ በማገልገያው እቃ ላይ ሹሞች ነበሩ።",
    "29": "ከእነርሱም አንዳንዶቹ በመቅደሱ እቃ ሁሉ በመልካሙም ዱቄት፥ በወይን ጠጁ፥ በዘይቱም፥ በእጣኑም፥ በሽቱውም ላይ ሹሞች ነበሩ።",
    "30": "ከካህናቱም ልጆች አንዳንዶቹ የሽቱውን ቅባት ያጣፍጡ ነበር።",
    "31": "የቆሬያዊውም የሰሎም በኩር ሌዋዊው ማቲትያ በምጣድ በሚጋገረው ነገር ላይ ሹም ነበረ።",
    "32": "በየሰንበቱም ያዘጋጁ ዘንድ ከወንድሞቻቸው ከቀአታውያን አንዳንዱ በገፁ ህብስት ላይ ሹሞች ነበሩ።",
    "33": "ከሌዋውያኑም ወገን የአባቶቻቸው ቤቶች አለቆች የነበሩ መዘምራን እነዚህ ናቸው፤ ስራቸውም ሌሊትና ቀን ነበረና ያለሌላ ስራ በየጓዳቸው ይቀመጡ ነበር።",
    "34": "እነዚህ ከሌዋውያን የአባቶቻቸው ቤቶች አለቆች በየትውልዳቸው አለቆች ነበሩ። እነዚህም በኢየሩሳሌም ይቀመጡ ነበር።",
    "35": "የሚስቱ ስም መአካ የነበረው የገባኦን አባት ይኢኤል፥",
    "36": "የበኩር ልጁም አብዶን፥ ዱር፥ ቂስ፥ በአል፥ ኔር፥ ናዳብ፥",
    "37": " ጌዶር፥ አሂዮ፥ ዛኩር፥ ሚቅሎት፥ በገባኦን ይቀመጡ ነበር።",
    "38": "ሚቅሎትም ሳምአን ወለደ፤ እነርሱ ደግሞ ከወንድሞቻቸው ጋር በኢየሩሳሌም በወንድሞቻቸው ፊት ለፊት ይቀመጡ ነበር።",
    "39": "ኔርም ቂስን ወለደ፤ ቂስም ሳኦልን ወለደ፤ ሳኦልም ዮናታንን፥ ሚልኪሳን፥ አሚናዳብን፥ አስበአልን ወለደ።",
    "40": "የዮናታንም ልጅ መሪበአል ነበረ፤ መሪበአልም ሚካን ወለደ።",
    "41": "የሚካም ልጆች ፒቶን፥ ሜሌክ፥ ታሬአ፥ አካዝ ነበሩ።",
    "42": "አካዝም የእራን ወለደ የእራም አሌሜትን፥ አዝሞትን፥ ዘምሪን ወለደ ዘምሪም ሞፃን ወለደ።",
    "43": "ሞፃም ቢንአን ወለደ፥ ልጁም ረፋያ ነበረ፥ ልጁ ኤልአሳ፥ ልጁ ኤሴል፤",
    "44": "ለኤሴልም ስድስት ልጆች ነበሩት፤ ስማቸውም ይህ ነበረ፤ አዝሪቃም፥ ቦክሩ፥ እስማኤል፥ ሸአሪያ፥ አብድዩ፥ ሃናን እነዚህ የኤሴል ልጆች ነበሩ።"
}