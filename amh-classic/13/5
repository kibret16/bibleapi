{
    "1": "የእስራኤልም በኩር የሮቤል ልጆች እነዚህ ናቸው። እርሱ የበኩር ልጅ ነበረ፤ ነገር ግን የአባቱን ምንጣፍ ስላረከሰ ብኩርናው ለእስራኤል ልጅ ለዮሴፍ ልጆች ተሰጠ፤ ትውልዱ ግን ከብኩርና ጋር አልተቆጠረም።",
    "2": "ይሁዳም በወንድሞቹ መካከል በረታ፥ አለቃም ከእርሱ ሆነ፤ ብኩርናው ግን ለዮሴፍ ነበረ።",
    "3": "የእስራኤል በኩር የሮቤል ልጆች ሄኖህ፥ ፈሉሶ፥ አስሮን፥ ከርሚ ነበሩ።",
    "4": "የኢዮኤል ልጆች ልጁ ሸማያ፥",
    "5": "ልጁ ጎግ፥ ልጁ ሰሜኢ፥ ልጁ ሚካ፥",
    "6": "ልጁ ራያ፥ ልጁ ቢኤል፥ የአሶር ንጉስ ቴልጌልቴልፌልሶር የማረከው ልጁ ብኤራ እርሱ የሮቤል ነገድ አለቃ ነበረ።",
    "7": "ወንድሞቹ በየወገናቸው የትውልዶቻቸው መዝገብ በተቆጠረ ጊዜ አንደኛው ኢዮኤል፥",
    "8": "ዘካርያስ፥ እስከ ናባውና እስከ በአልሜዎን ድረስ በአሮኤር የተቀመጠው የኢዮኤል ልጅ የሽማእ ልጅ የኦዛዝ ልጅ ቤላ፤",
    "9": "በገለአድ ምድር እንስሶቻቸው በዝተው ነበርና በምስራቅ በኩል ከኤፍራጥስ ወንዝ ጀምሮ እስከ ምድረ በዳው መግቢያ ድረስ ተቀመጠ።",
    "10": "በሳኦልም ዘመን ከአጋራውያን ጋር ተዋጉ፥ እነርሱም በእጃቸው ተመትተው ወደቁ በገለአድ ምስራቅ በኩል ባለው አገር ሁሉ በድንኳኖቻቸው ተቀመጡ።",
    "11": "የጋድም ልጆች በባሳን ምድር እስከ ሰልካ ድረስ በአፋዛዣቸው ተቀመጡ።",
    "12": "አንደኛው ኢዮኤል፥ ሁለተኛው ሳፋም፥ ያናይ፥ ሳፋጥ በበሳን ተቀመጡ።",
    "13": "የአባቶቻቸውም ቤቶች ወንድሞች ሚካኤል፥ ሜሱላም፥ ሳባ፥ ዮራይ፥ ያካን፥ ዙኤ፥ ኦቤድ ሰባት ነበሩ።",
    "14": "እነዚህም የቡዝ ልጅ የዬዳይ ልጅ የኢዬሳይ ልጅ የሚካኤል ልጅ የገለአድ ልጅ የኢዳይ ልጅ የኡሪ ልጅ የአቢካኢል ልጆች ነበሩ።",
    "15": "የአባቶቻቸውም ቤቶች አለቃ የጉኒ ልጅ የአብዲኤል ልጅ ወንድም ነበረ።",
    "16": "በገለአድም ምድር በባሳን በመንደሮቹም በሳሮንም መሰምርያዎች ሁሉ እስከ ዳርቻቸው ድረስ ተቀምጠው ነበር።",
    "17": "እነዚህ ሁሉ በትውልዶቻቸው በይሁዳ ንጉስ በኢዮአታም ዘመንና በእስራኤል ንጉስ በኢዮርብአም ዘመን ተቆጠሩ።",
    "18": "የሮቤልና የጋድ ልጆች የምናሴም ነገድ እኩሌታ፥ ፅኑአን፥ ጋሻና ሰይፍ የሚይዙ፥ ቀስተኞችም፥ ሰልፍ የሚያውቁ ሰልፈኞችም፥ አርባ አራት ሺህ ሰባት መቶ ስድሳ ነበሩ።",
    "19": "ከአጋራውያንና ከኢጡር ከናፌስና ከናዳብ ጋር ተዋጉ።",
    "20": "በሚዋጉበትም ጊዜ ወደ እግዚአብሔር ጮኸዋልና፥ በእርሱም ታምነዋልና ተለመናቸው፤ በላያቸውም ረዳት ሆናቸው፥ አጋራውያንና ከእነርሱ ጋር የነበሩትም ሁሉ በእጃቸው ተሰጡ።",
    "21": "ከከብቶቻቸውም አምሳ ሺህ ግመሎች፥ ሁለት መቶ አምሳ ሺህም በጎች፥ ሁለት ሺህም አህዮች፥ ከሰዎችም መቶ ሺህ ማረኩ።",
    "22": "ሰልፉ ከእግዚአብሔር ዘንድ ነበረና ብዙ ሰዎች ተገድለው ወደቁ፤ እስከ ምርኮም ዘመን ድረስ በስፍራቸው ተቀመጡ።",
    "23": "የምናሴ የነገድ እኩሌታ ልጆች በምድሪቱ ተቀመጡ። ከባሳንም ጀምሮ እስከ በአልአርሞንኤምና እስከ ሳኔር እስከ አርሞንኤም ተራራ ድረስ በዙ።",
    "24": "የአባቶቻቸውም ቤቶች አለቆች እነዚህ ነበሩ፤ ኤፌር፥ ይሽኢ፥ ኤሊኤል፥ አዝርኤል፥ ኤርምያ፥ ሆዳይዋ፥ ኢየድኤል እነርሱ ፅኑአን ሃያላን የታወቁ ሰዎች የአባቶቻቸውም ቤቶች አለቆች ነበሩ።",
    "25": "የአባቶቻቸውንም አምላክ በደሉ፥ እግዚአብሔርም ከፊታቸው ባጠፋቸው በምድሩ አህዛብ አማልክት አመነዘሩ።",
    "26": "የእስራኤልም አምላክ የአሶርን ንጉስ የፎሃን መንፈስ፥ የአሶርንም ንጉስ የቴልጌልቴልፌልሶርን መንፈስ አስነሳ፤ የሮቤልንና የጋድን ልጆች የምናሴንም ነገድ እኩሌታ አፈለሰ፥ እስከ ዛሬም ወዳሉበት ወደ አላሄና ወደ ኦቦር፥ ወደ ሃራና ወደ ጎዛን ወንዝ አመጣቸው።"
}