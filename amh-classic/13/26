{
    "1": "በረኞችም እንደዚህ ተመደቡ፤ ከቆሬያውያን ከአሳፍ ልጆች የቆሬ ልጅ ሜሱላም።",
    "2": "ሜሱላም ልጆች ነበሩት፤ በኩሩ ዘካርያስ፥ ሁለተኛው ይዲኤል፥ ሶስተኛው ዮዛባት፥",
    "3": "አራተኛው የትኒኤል፥ አምስተኛው ኤላም፥ ስድስተኛው ይሆሃናን፥ ሰባተኛው ኤሊሆኤናይ።",
    "4": "እግዚአብሔርም ባርኮታልና ኦቤድኤዶም ልጆች ነበሩት፤ በኩሩ ሸማያ፥ ሁለተኛው ዮዛባት፥ ሶስተኛው ኢዮአስ፥ አራተኛው ሳካር፥ አምስተኛው ናትናኤል፥",
    "5": "ስድስተኛው አሚኤል፥ ሰባተኛው ይሳኮር፥ ስምንተኛው ፒላቲ።",
    "6": "ለልጁም ለሸማያ ደግሞ ልጆች ተወለዱለት፤ ፅኑአንም ሃያላን ነበሩና በአባታቸው ቤት ሰለጠኑ።",
    "7": "ለሸማያ ልጆች፤ ኦትኒ፥ ራፋኤል፥ ኦቤድ፥ ወንድሞቹም ሃያላን የነበሩ ኤልዛባድ፥ ኤልሁ፥ ሰማክያ።",
    "8": "እነዚህ ሁሉ የኦቤድኤዶም ልጆች ነበሩ፤ እነርሱም ልጆቻቸውም ወንድሞቻቸውም ለማገልገል ሃያላን የነበሩ የኦቤድኤዶም ልጆች ስድሳ ሁለት ነበሩ።",
    "9": "ለሜሱላም ሃያላን የነበሩ አስራ ስምንት ልጆችና ወንድሞች ነበሩት።",
    "10": "ከሜራሪም ልጆች ለነበረው ለሆሳ ልጆች ነበሩት፤ አለቃውም ሽምሪ ነበረ፤ በኩር አልነበረም፥ አባቱ ግን አለቃ አደረገው፤",
    "11": "ሁለተኛውም ኬልቅያስ፥ ሶስተኛው ጥበልያ፥ አራተኛው ዘካርያስ ነበረ፤ የሆሳ ልጆችና ወንድሞች ሁሉ አስራ ሶስት ነበሩ።",
    "12": "እንደ ወንድሞቻቸው ሆነው በእግዚአብሔር ቤት ያገለግሉ ዘንድ የበረኞች የአለቆች ሰሞነኞች እነዚህ ነበሩ።",
    "13": "በበሩም ሁሉ ያገለግሉ ዘንድ በየአባቶቻቸው ቤቶች ታናሹና ታላቁ ተካክለው እጣ ተጣጣሉ።",
    "14": "በምስራቅም በኩል እጣ ለሰሌምያ ወደቀ። ለልጁም ብልህ መካር ለሆነው ለዘካርያስ እጣ ጣሉ፤ እጣውም በሰሜን በኩል ወጣ።",
    "15": "ለኦቤድኤዶም በደቡብ በኩል፥ ለልጆቹም ለእቃ ቤቱ እጣ ወጣ።",
    "16": "ለሰፊንና ለሆሳ በምእራብ በኩል፥ በአቀበቱም መንገድ ባለው በሸሌኬት በር በኩል ጥበቃ ከጥበቃ ላይ እጣ ወጣ።",
    "17": "በምስራቅ በኩል ስድስት ሌዋውያን ነበሩ፤ በሰሜን በኩል ለየእለቱ አራት፥ በደቡብ በኩል ለየእለቱ አራት፥ ለእቃ ቤቱም ሁለት ሁለት ነበሩ።",
    "18": "በምእራብ በኩል በፈርባር መንገድ ላይ አራት፥ በፈርባርም አጠገብ ሁለት ነበሩ።",
    "19": "ከቆሬና ከሜራሪ ልጆች የነበሩ የበረኞች ሰሞን ይህ ነበረ።",
    "20": "ከሌዋውያን አኪያ በእግዚአብሔር ቤት በሚሆኑ ቤተ መዛግብትና በንዋየ ቅድሳቱ ቤተ መዛግብት ላይ ተሾሞ ነበር።",
    "21": "የለአዳን ልጆች ለለአዳን የሆኑ የጌድሶናውያን ልጆች፥ ለጌድሶናዊ ለለአዳን የሆኑ የአባቶች ቤቶች አለቆች ይሂኤሊ፤",
    "22": "የይሂኤሊ ልጆች በእግዚአብሔር ቤት በሚሆኑ ቤተ መዛግብት ላይ የነበሩ ዜቶም፥ ወንድሙም ኢዩኤል።",
    "23": "ከእንበረማውያን፥ ከይስአራውያን፥ ከኬብሮናውያን፥ ከኡዝኤላውያን፤",
    "24": "የሙሴ ልጅ የጌርሳም ልጅ ሱባኤል በቤተ መዛግብት ላይ ተሾሞ ነበር።",
    "25": "ወንድሞቹም ከአልአዛር ልጁ ረአብያ፥ ልጁም የሻያ፥ ልጁም ኢዮራም፥ ልጁም ዝክሪ፥ ልጁም ሰሎሚት መጡ።",
    "26": "ይህ ሰሎሚትና ወንድሞቹ ንጉሱ ዳዊትና የአባቶች ቤቶች አለቆች፥ ሻለቆችና የመቶ አለቆች የሰራዊቱም አለቆች፥ በቀደሱት በንዋየ ቅድሳቱ ቤተ መዛግብት ሁሉ ላይ ተሾመው ነበር።",
    "27": "በሰልፍም ከተገኘው ምርኮ የእግዚአብሔርን ቤት ለማበጀት ቀደሱ።",
    "28": "ባለ ራእዩም ሳሙኤል፥ የቂስም ልጅ ሳኦል፥ የኔርም ልጅ አበኔር፥ የፅሩያም ልጅ ኢዮአብ የቀደሱት ንዋየ ቅድሳት ሁሉ ከሰሎሚትና ከወንድሞቹ እጅ በታች ነበረ።",
    "29": "ከይስአራውያን ከናንያና ልጆቹ ሹማምትና ፈራጆች ይሆኑ ዘንድ በውጭው ስራ በእስራኤል ላይ ተሾመው ነበር።",
    "30": "ከኬብሮናውያን ሃሸብያና ወንድሞቹ፥ ፅኑአን የነበሩት ሺህ ሰባት መቶ ሰዎች፥ ለእግዚአብሔር ስራ ሁሉ ለንጉሱም አገልግሎት በዮርዳኖስ ማዶ በምእራብ በኩል ባለው በእስራኤል ላይ ተሾመው ነበር።",
    "31": "ከኬብሮናውያንም እንደ አባቶች ቤቶች ትውልዶች የኬብሮናውያን አለቃ ይርያ ነበረ። ዳዊት በነገሰ በአርባኛው አመት ይፈልጉአቸው ነበር፤ በእነርሱም መካከል በገለአድ ኢያዜር ፅኑአን ሃያላን ሰዎች ተገኙ፤",
    "32": "ወንድሞቹም ፅኑአን የነበሩት የአባቶች ቤቶች አለቆች ሁለት ሺህ ሰባት መቶ ነበሩ። ንጉሱም ዳዊት ለእግዚአብሔር ጉዳይ ሁሉና ለንጉሱ ጉዳይ በሮቤላውያንና በጋዳውያን በምናሴም ነገድ እኩሌታ ላይ ሹሞች አደረጋቸው።"
}