{
    "1": "የይሳኮርም ልጆች፥ ቶላ፥ ፉዋ፥ ያሱብ ሺምሮን፥ አራት ናቸው።",
    "2": "የቶላም ልጆች፥ ኦዚ፥ ራፋያ፥ ይሪኤል፥ የህማይ፥ ይብሳም፥ ሽሙኤል፥ የአባታቸው የቶላ ቤት አለቆች፥ በትውልዳቸው ፅኑአን ሃያላን ሰዎች ነበሩ፤ በዳዊት ዘመን ቁጥራቸው ሃያ ሁለት ሺህ ስድስት መቶ ነበረ።",
    "3": "የኦዚም ልጆች ይዝረህያ፤ የይዝረህያም ልጆች ሚካኤል፥ አብድዩ፥ ኢዮኤል፥ ይሺያ አምስት ናቸው፤ ሁሉም አለቆች ነበሩ።",
    "4": "ከእነርሱም ጋር በየትውልዳቸው በየአባቶቻቸው ቤቶች ለሰልፍ የተዘጋጁ የሰራዊት ጭፍሮች ነበሩ፤ ብዙም ሴቶችና ልጆች ነበሩአቸውና ሰላሳ ስድስት ሺህ ነበሩ።",
    "5": "ወንድሞቻቸውም በይሳኮር ወገኖች ሁሉ ፅኑአን ሃያላን ሰዎች በትውልዳቸው ሁሉ የተቆጠሩ ሰማኒያ ሰባት ሺህ ነበሩ።",
    "6": "የብንያም ልጆች ቤላ፥ ቤኬር፥ ይዲኤል ሶስት ነበሩ።",
    "7": "የቤላም ልጆች፥ ኤሴቦን፥ ኦዚ፥ ኡዝኤል፥ ኢያሪሙት፥ ኢሪ፥ አምስት ነበሩ፤ የአባቶቻቸው ቤቶች አለቆች፥ ፅኑአን ሃያላን ሰዎች ነበሩ በትውልድ የተቆጠሩ ሃያ ሁለት ሺህ ሰላሳ አራት ነበሩ።",
    "8": "የቤኬርም ልጆች ዝሚራ፥ ኢዮአስ፥ አልአዛር፥ ኤልዮኤናይ፥ ኦምሪ፥ ኢያሪሙት፥ አብያ፥ አናቶት፥ አሌሜት እነዚህ ሁሉ የቤኬር ልጆች ነበሩ።",
    "9": "በየትውልዳቸው መዝገብ የተቆጠሩ፥ የአባቶቻቸው ቤቶች አለቆች፥ ፅኑአን ሃያላን ሰዎች ሃያ ሺህ ሁለት መቶ ነበሩ።",
    "10": "የይዲኤልም ልጅ ቢልሃን ነበረ፤ የቢልሃንም ልጆች የኡስ፥ ብንያም፥ ኤሁድ፥ ክንአና፥ ዜታን፥ ተርሴስ፥ አኪሳአር ነበሩ።",
    "11": "እነዚህ ሁሉ የይዲኤል ልጆች ነበሩ፤ በየአባቶቻቸው ቤቶች አለቆች፥ ጭፍራ እየሆኑ ወደ ሰልፍ የሚወጡ ፅኑአን ሃያላን ሰዎች አስራ ሰባት ሺህ ሁለት መቶ ነበሩ።",
    "12": "ደግሞም ሳፊን፥ ሁፊም የኢር ልጆች፥ ሁሺም የአሄር ልጆችም ነበሩ።",
    "13": "የንፍታሌም ልጆች፥ ያህፅኤል፥ ጉኒ፥ ዬፅር፥ ሺሌም፥ የባላ ልጆች ነበሩ።",
    "14": "የምናሴ ልጆች ሶርያይቱ ቁባቱ የወለደችለት እስርኤልና የገለአድ አባት ማኪር ናቸው።",
    "15": "ማኪርም ከሁፊምና ከሳፊን ወገን ሚስት አገባ፤ የእህትዋም ስም መአካ ነበረ፤ የሁለተኛውም ስም ሰለጰአድ ነበረ፤ ለሰለጰአድም ሴቶች ልጆች ነበሩት።",
    "16": "የማኪርም ሚስት መአካ ልጅ ወለደች፥ ስሙንም ፋሬስ ብላ ጠራችው፤ የወንድሙም ስም ሱሮስ ነበረ፤ ልጆቹም ኡላም፥ ራቄም ነበሩ።",
    "17": "የኡላምም ልጅ ባዳን ነበረ፤ እነዚህ የምናሴ ልጅ የማኪር ልጅ የገለአድ ልጆች ነበሩ።",
    "18": "እህቱ መለኬት ኢሱድን፥ አቢኤዝርን፥ መህላን ወለደች።",
    "19": "የሸሚዳም ልጆች አሂያን፥ ሴኬም፥ ሊቅሂ፥ አኒአም ነበሩ።",
    "20": "የኤፍሬም ልጆች፤ ሹቱላ፥ ልጁ ባሬድ፥ ልጁ ታሃት፥ ልጁ ኤልአዳ፥ ልጁ ታሃት፥ ልጁ ዛባድ፥ ልጁ ሽቱላ፥",
    "21": "የአገሩም ተወላጆች የጌት ሰዎች ከብቶቻቸውን ሊወስዱ ወርደው ነበርና የገደሉአቸው ልጆቹ ኤድርና ኤልአድ ነበሩ።",
    "22": "አባታቸውም ኤፍሬም ብዙ ቀን አለቀሰ፥ ወንድሞቹም ሊያፅናኑት መጡ።",
    "23": "ወደ ሚስቱም ገባ፥ አረገዘችም፥ ወንድ ልጅም ወለደች፤ በቤቱም መከራ ሆኖአልና ስሙ በሪአ ብሎ ጠራው።",
    "24": "ሴት ልጁም ታችኛውንና ላይኛውን ቤትሆሮንንና ኡዜንሼራን የሰራች ሲአራ ነበረች።",
    "25": "ወንዶች ልጆቹም ፋፌ፥ ሬሴፍ፥ ልጁ ቴላ፥",
    "26": "ልጁ ታሃን፥ ልጁ ለአዳን፥ ልጁ አሚሁድ፥ ልጁ ኤሊሳማ፥",
    "27": "ልጁ ነዌ፥ ልጁ ኢያሱ።",
    "28": "ግዛታቸውና ማደሪያቸው ቤቴልና መንደሮችዋ፥ በምስራቅም በኩል ነአራን፥ በምእራብም በኩል ጌዝርና መንደሮችዋ፥ ደግሞ ሴኬምና መንደሮችዋ እስከ ጋዛና እስከ መንደሮችዋ ድረስ፥",
    "29": "በምናሴም ልጆች ዳርቻ ቤትሳንና መንደሮችዋ፥ ታእናክና መንደሮችዋ፥ መጊዶና መንደሮችዋ፥ ዶርና መንደሮችዋ ነበሩ፤ በእነዚህ የእስራኤል ልጅ የዮሴፍ ልጆች ተቀመጡ።",
    "30": "የአሴር ልጆች ዪምና፥ የሱዋ፥ የሱዊ፥ በሪአ፥ እህታቸውም ሴራህ።",
    "31": "የበሪአም ልጆች ሄቤር፥ የቢርዛዊት አባት የነበረው መልኪኤል።",
    "32": "ሄቤርም ያፍሌጥን፥ ሳሜንር፥ ኮታምን፥ እህታቸውንም ሶላን ወለደ።",
    "33": "የያፍሌጥም ልጆች ፋሴክ፥ ቢምሃል፥ አሲት ነበሩ፤ እነዚህ የያፍሌጥ ልጆች ነበሩ።",
    "34": "የሳሜርም ልጆች አኪ፥ ሮኦጋ፥ ይሁባ፥ አራም ነበሩ።",
    "35": "የወንድሙም የኤላም ልጆች ፆፋ፥ ይምና፥ ሰሌስ፥ አማል ነበሩ።",
    "36": "የፆፋም ልጆች ሱዋ፥ ሃርኔፍር፥",
    "37": "ሶጋል፥ ቤሪ፥ ይምራ፥ ቤፄር፥ ሆድ፥ ሳማ፥ ሰሊሳ፥ ይትራን፥ ብኤራ ነበሩ።",
    "38": "የዬቴር ልጆች ዮሮኒ፥ ፊስጳ፥ አራ ነበሩ።",
    "39": "የኡላ ልጆች ኤራ፥ ሃኒኤል፥ ሪፅያ ነበሩ።",
    "40": "እነዚህ ሁሉ የአሴር ልጆች፥ የአባቶቻቸው ቤቶች አለቆች፥ የተመረጡ ፅኑአን ሃያላን ሰዎች፥ የመኳንንቱ አለቆች ነበሩ። በትውልዳቸውም በሰልፍ ለመዋጋት የተቆጠሩ ሃያ ስድስት ሺህ ሰዎች ነበሩ።"
}