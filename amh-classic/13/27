{
    "1": "የእስራኤልም ልጆች የአባቶች ቤቶች አለቆችና የሺህ አለቆች የመቶ አለቆችም በክፍሎች ነገር ሁሉ ንጉሱን ያገለገሉትም ሹማምት እንደ ቁጥራቸው እነዚህ ነበሩ። እነዚህም ክፍሎች እያንዳንዳቸው ሃያ አራት ሺህ ሆነው በአመት ወራት ሁሉ በየወሩ ይገቡና ይወጡ ነበር።",
    "2": "ለመጀመሪያው ወር በአንደኛው ክፍል ላይ የዘብድኤል ልጅ ያሾብአም ነበረ፤ በእርሱም ክፍል ሃያ አራት ሺህ ጭፍራ ነበረ።",
    "3": "እርሱ ከፋሬስ ልጆች ነበረ፤ ለመጀመሪያው ወር በጭፍራ አለቆች ሁሉ ላይ ተሾሞ ነበር።",
    "4": "በሁለተኛውም ወር ክፍል ላይ አሆሃዊው ዱዲ ነበረ፤ በእርሱም ክፍል ሃያ አራት ሺህ ጭፍራ ነበረ።",
    "5": "ለሶስተኛው ወር ሶስተኛው የጭፍራ አለቃ የካህኑ የዮዳሄ ልጅ በናያስ ነበረ፤ በእርሱም ክፍል ሃያ አራት ሺህ ጭፍራ ነበረ።",
    "6": "ይህ በናያስ በሰላሳው መካከል ሃያል ሆኖ በሰላሳው ላይ ነበረ፤ በእርሱም ክፍል ልጁ አሚዛባድ ነበረ።",
    "7": "ለአራተኛው ወር አራተኛው አለቃ የኢዮአብ ወንድም አሳሄል፥ ከእርሱም በኋላ ልጁ ዝባድያ ነበረ፤ በእርሱም ክፍል ሃያ አራት ሺህ ጭፍራ ነበር።",
    "8": "ለአምስተኛው ወር አምስተኛው አለቃ ይዝራዊው ሸምሁት ነበረ፤ በእርሱም ክፍል ሃያ አራት ሺህ ጭፍራ ነበረ።",
    "9": "ለስድስተኛው ወር ስድስተኛው አለቃ የቴቁሃዊው የኢስካ ልጅ ኢራስ ነበረ፤ በእርሱም ክፍል ሃያ አራት ሺህ ጭፍራ ነበረ።",
    "10": "ለሰባተኛው ወር ሰባተኛው አለቃ ከኤፍሬም ልጆች የሆነ ፍሎናዊው ሴሌስ ነበረ፤ በእርሱም ክፍል ሃያ አራት ሺህ ጭፍራ ነበረ።",
    "11": "ለስምንተኛው ወር ስምንተኛው አለቃ ከዛራውያን የነበረው ኩሳታዊው ሲቦካይ ነበረ፤ በእርሱም ክፍል ሃያ አራት ሺህ ጭፍራ ነበረ።",
    "12": "ለዘጠኝኛው ወር ዘጠኝኛው አለቃ ከብንያማውያን የነበረው አናቶታዊው አቢኤዜር ነበረ፤ በእርሱም ክፍል ሃያ አራት ሺህ ጭፍራ ነበረ።",
    "13": "ለአስረኛው ወር አስረኛው አለቃ ከዛራውያን የነበረው ነጦፋዊው ኖኤሬ ነበረ፤ በእርሱም ክፍል ሃያ አራት ሺህ ጭፍራ ነበረ።",
    "14": "ለአስራ አንደኛው ወር አስራ አንደኛው አለቃ ከኤፍሬም ልጆች የነበረው ጲርአቶናዊው በናያስ ነበረ፤ በእርሱም ክፍል ሃያ አራት ሺህ ጭፍራ ነበረ።",
    "15": "ለአስራ ሁለተኛው ወር አስራ ሁለተኛው አለቃ ከጎቶንያል ወገን የነበረው ነጦፋዊው ሄልዳይ ነበረ፤ በእርሱም ክፍል ሃያ አራት ሺህ ጭፍራ ነበረ።",
    "16": "በእስራኤልም ነገዶች ላይ እነዚህ ነበሩ፤ በሮቤላውያን ላይ የዝክሪ ልጅ አልአዛር አለቃ ነበረ፤ በስምኦናውያን የመአካ ልጅ ሰፋጥያስ፤",
    "17": "በሌዊ ላይ የቀሙኤል ልጅ ሃሸቢያ፤",
    "18": "በአሮን ላይ ሳዶቅ፤ በይሁዳ ላይ ከዳዊት ወንድሞች ኤሊሁ፤ በይሳኮር ላይ የሚካኤል ልጅ ኦምሪ፤",
    "19": "በዛብሎን ላይ የአብድዩ ልጅ ይሽማያ፤ በንፍታሌም ላይ የአዝሪኤል ልጅ ኢያሪሙት፤",
    "20": "በኤፍሬም ልጆች ላይ የአዛዝያ ልጅ ሆሴእ፤ በምናሴ ነገድ እኩሌታ ላይ የፈዳያ ልጅ ኢዩኤል፤",
    "21": "በገለአድ ባለው በምናሴ ነገድ እኩሌታ ላይ የዘካርያስ ልጅ አዶ፤ በብንያም ላይ የአበኔር ልጅ የእሲኤል፤",
    "22": "በዳን ላይ የይሮሃም ልጅ አዛርኤል፤ እነዚህ የእስራኤል ልጆች ነገዶች አለቆች ነበሩ።",
    "23": "እግዚአብሔር ግን እስራኤልን እንደ ሰማይ ከዋክብት ያበዛ ዘንድ ተናግሮ ነበርና ዳዊት ከሃያ አመት በታች የነበሩትን አልቆጠረም።",
    "24": "የፅሩያ ልጅ ኢዮአብ መቁጠር ጀመረ፥ ነገር ግን አልፈፀመም፤ ስለዚህም በእስራኤል ላይ ቁጣ ሆነ፥ ቁጥራቸውም በንጉሱ በዳዊት መዝገብ አልተፃፈም።",
    "25": "በንጉሱም ቤተ መዛግብት ላይ የአዲኤል ልጅ አዝሞት ሹም ነበረ፤ በሜዳውም በከተሞችም በመንደሮችም በግንቦችም ቤተ መዛግብት ላይ የኦዝያ ልጅ ዮናታን ሹም ነበረ፤",
    "26": "መሬቱን የሚያበጃጁትና እርሻውን በሚያርሱት ላይ የክሉብ ልጅ ኤዝሪ ሹም ነበረ፤",
    "27": "በወይንም ቦታዎች ላይ ራማታዊው ሰሜኢ ሹም ነበረ፤ ለወይንም ጠጅ እቃ ቤት በሚሆነው በወይኑ ሰብል ላይ ሸፋማዊው ዘብዲ ሹም ነበረ፤",
    "28": "በቆላውም ውስጥ ባሉት በወይራውና በሾላው ዛፎች ላይ ጌድራዊው በአልሃናን ሹም ነበረ፤ በዘይቱም ቤቶች ላይ ኢዮአስ ሹም ነበረ፤",
    "29": "በሳሮንም በሚሰማሩ ከብቶች ላይ ሳሮናዊው ሰጥራይ ሹም ነበረ፤ በሸለቆቹም ውስጥ በነበሩት ከብቶች ላይ የአድላይ ልጅ ሻፍጥ ሹም ነበረ፤",
    "30": "በግመሎችም ላይ እስማኤላዊው ኡቢያስ ሹም ነበረ፤ በአህዮቹም ላይ ሜሮኖታዊው ይህድያ ሹም ነበረ፤",
    "31": "በመንጎቹም ላይ አጋራዊው ያዚዝ ሹም ነበረ። እነዚህ ሁሉ በንጉሱ በዳዊት ሃብት ላይ ሹሞች ነበሩ።",
    "32": "አስተዋይና ፀሃፊ የነበረው የዳዊት አጎት ዮናታን አማካሪ ነበረ፤ የሃክሞኒም ልጅ ይሂኤል ከንጉሱ ልጆች ጋር ነበረ፤",
    "33": "አኪጦፌልም የንጉሱ አማካሪ ነበረ፤ አርካዊውም ኩሲ የንጉሱ ወዳጅ ነበረ፤",
    "34": "ከአኪጦፌልም ቀጥሎ የበናያስ ልጅ ዮዳሄና አብያታር ነበሩ፤ ኢዮአብም የንጉሱ ሰራዊት አለቃ ነበረ።"
}