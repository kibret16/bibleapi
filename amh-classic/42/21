{
    "1": "አይኑንም አንስቶ መባቸውን በመዝገብ የሚጥሉ ባለ ጠጎችን አየ።",
    "2": "አንዲትም ድሃ መበለት ሁለት ሳንቲም በዚያ ስትጥል አየና፦",
    "3": "እውነት እላችኋለሁ፥ ይህች ድሃ መበለት ከሁሉ ይልቅ አብልጣ ጣለች፤",
    "4": "እነዚህ ሁሉ ከትርፋቸው ወደ እግዚአብሔር መዝገብ ጥለዋልና፤ ይህች ግን ከጉድለትዋ የነበራትን ትዳርዋን ሁሉ ጣለች አለ።",
    "5": "አንዳንዶቹም ስለ መቅደስ በመልካም ድንጋይና በተሰጠው ሽልማት እንዳጌጠ ሲነጋገሩ፦ ይህማ የምታዩት ሁሉ፥",
    "6": "ድንጋይ በድንጋይ ላይ ሳይፈርስ በዚህ የማይቀርበት ዘመን ይመጣል አለ።",
    "7": "እነርሱም፦ መምህር ሆይ፥ እንግዲህ ይህ መቼ ይሆናል? ይህስ ይሆን ዘንድ እንዳለው ምልክቱ ምንድር ነው? ብለው ጠየቁት።",
    "8": "እንዲህም አለ፦ እንዳትስቱ ተጠንቀቁ፤ ብዙዎች፦ እኔ ነኝ፥ ዘመኑም ቀርቦአል እያሉ በስሜ ይመጣሉና፤ እነርሱን ተከትላችሁ አትሂዱ።",
    "9": "ጦርንና ሁከትንም በሰማችሁ ጊዜ አትደንግጡ፤ ይህ አስቀድሞ ይሆን ዘንድ ግድ ነውና፥ ነገር ግን መጨረሻው ወዲያው አይሆንም።",
    "10": "በዚያን ጊዜ እንዲህ አላቸው፦ ህዝብ በህዝብ ላይ፥ መንግስትም በመንግስት ላይ ይነሳል፤",
    "11": "ታላቅም የምድር መናወጥና በልዩ ልዩ ስፍራ ቸነፈር ራብም ይሆናል፤ የሚያስፈራም ነገር ከሰማይም ታላቅ ምልክት ይሆናል።",
    "12": "ከዚህም ሁሉ በፊት እጃቸውን በላያችሁ ይጭናሉ ያሳድዱአችሁማል፤ ስለ ስሜም ወደ ምኩራብና ወደ ወህኒ አሳልፈው ይሰጡአችኋል፥ ወደ ነገስታትና ወደ ገዥዎችም ይወስዱአችኋል፤",
    "13": "ይህም ለምስክርነት ይሆንላችኋል።",
    "14": "ስለዚህ እንዴት እንድትመልሱ አስቀድማችሁ እንዳታስቡ በልባችሁ አኑሩት፤",
    "15": "ወደረኞቻችሁ ሁሉ ሊቃወሙና ሊከራከሩ የማይችሉትን አፍና ጥበብ እሰጣችኋለሁና።",
    "16": "ወላጆችም ስንኳ ወንድሞችም ዘመዶችም ወዳጆችም አሳልፈው ይሰጡአችኋል፥ ከእናንተም አንዳንዱን ይገድላሉ፤",
    "17": "በሁሉም ስለ ስሜ የተጠላችሁ ትሆናላችሁ።",
    "18": "ከራሳችሁም አንዲት ጠጉር ስንኳ አትጠፋም፤",
    "19": "በመታገሳችሁም ነፍሳችሁን ታገኛላችሁ።",
    "20": "ኢየሩሳሌም ግን በጭፍራ ተከባ ስታዩ በዚያን ጊዜ ጥፋትዋ እንደ ቀረበ እወቁ።",
    "21": "የዚያን ጊዜ በይሁዳ ያሉ ወደ ተራራዎች ይሽሹ፥ በመካከልዋም ያሉ ከእርስዋ ፈቀቅ ይበሉ፥ በገጠር ያሉም ወደ እርስዋ አይግቡ፤",
    "22": "የተፃፈው ሁሉ እንዲፈፀም ይህ የበቀል ጊዜ ነውና።",
    "23": "በዚያን ወራት ለእርጉዞችና ለሚያጠቡ ወዮላቸው፤ ታላቅ ችግር በምድር ላይ፥ በዚህም ህዝብ ላይ ቁጣ ይሆናልና፤",
    "24": "በሰይፍ ስለትም ይወድቃሉ፤ ወደ አህዛብ ሁሉም ይማረካሉ፤ የአህዛብም ዘመን እስኪፈፀም ድረስ ኢየሩሳሌም በአህዛብ የተረገጠች ትሆናለች።",
    "25": "በፀሃይና በጨረቃም በከዋክብትም ምልክት ይሆናል፤ በምድር ላይም አህዛብ ከባህሩና ከሞገዱም ድምፅ የተነሳ እያመነቱ ይጨነቃሉ፤",
    "26": "ሰዎችም ከፍርሃትና በአለም የሚመጣበትን ከመጠበቅ የተነሳ ይደክማሉ፤ የሰማያት ሃይላት ይናወጣሉና።",
    "27": "በዚያን ጊዜም የሰው ልጅ በሃይልና በብዙ ክብር በደመና ሲመጣ ያዩታል።",
    "28": "ይህም ሊሆን ሲጀምር ቤዛችሁ ቀርቦአልና አሻቅባችሁ ራሳችሁን አንሱ።",
    "29": "ምሳሌንም ነገራቸው እንዲህ ሲል፦ በለስንና ዛፎችን ሁሉ እዩ፤",
    "30": "ሲያቆጠቁጡ ተመልክታችሁ በጋ አሁን እንደ ቀረበ ራሳችሁ ታውቃላችሁ።",
    "31": "እንዲሁ ደግሞ እናንተ ይህ ሁሉ መሆኑን ስታዩ የእግዚአብሔር መንግስት እንደ ቀረበች እወቁ።",
    "32": "እውነት እላችኋለሁ፥ ይህ ሁሉ እስኪሆን ድረስ ይህ ትውልድ አያልፍም።",
    "33": "ሰማይና ምድር ያልፋሉ ቃሌ ግን አያልፍም።",
    "34": "ነገር ግን ልባችሁ በመጠጥ ብዛትና በስካር ስለ ትዳርም በማሰብ እንዳይከብድ፥ ያ ቀንም በድንገት እንዳይመጣባችሁ ለራሳችሁ ተጠንቀቁ፤",
    "35": "በምድር ሁሉ ላይ በሚቀመጡ ሁሉ እንደ ወጥመድ ይደርስባቸዋልና።",
    "36": "እንግዲህ ሊመጣ ካለው ከዚህ ሁሉ ለማምለጥ፥ በሰው ልጅም ፊት ለመቆም እንድትችሉ ስትፀልዩ ሁል ጊዜ ትጉ።",
    "37": "እለት እለትም በመቅደስ ያስተምር ነበር፥ ሌሊት ግን ደብረ ዘይት ወደምትባል ተራራ ወጥቶ ያድር ነበር።",
    "38": "ህዝቡም ሁሉ ይሰሙት ዘንድ ማልደው በመቅደስ ወደ እርሱ ይመጡ ነበር።"
}