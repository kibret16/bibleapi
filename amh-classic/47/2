{
    "1": "ነገር ግን ዳግመኛ በህዘን ወደ እናንተ እንዳልመጣ ስለ እኔ ቆረጥሁ።",
    "2": "እኔስ ባሳዝናችሁ፥ እንግዲያስ በእኔ ምክንያት ከሚያዝን በቀር ደስ የሚያሰኘኝ ማን ነው?",
    "3": "ደስ ሊያሰኙኝ ከሚገባቸውም በመምጣቴ ህዘን እንዳይሆንብኝ ይህንኑ ፃፍሁላችሁ፥ ደስታዬ የሁላችሁ ደስታ ነው ብዬ በሁላችሁ ታምኜአለሁና።",
    "4": "በብዙ መከራና ከልብ ጭንቀት በብዙም እንባ ፅፌላችሁ ነበርና፤ ይህም እናንተን አብዝቼ የምወድበትን ፍቅር እንድታውቁ እንጂ እንዳሳዝናችሁ አይደለም።",
    "5": "ነገር ግን ማንም አሳዝኖ ቢሆን፥ እንዳልከብድባችሁ፥ በክፍል ሁላችሁን እንጂ እኔን ያሳዘነ አይደለም።",
    "6": "እንደዚህ ላለ ሰው ይህ ከእናንተ የምትበዙት የቀጣችሁት ቅጣት ይበቃዋልና እንደዚህ ያለው ከልክ በሚበዛ ህዘን እንዳይዋጥ፥",
    "7": "ይልቅ ተመልሳችሁ ይቅር ማለትና ማፅናናት ይገባችኋል።",
    "8": "ስለዚህ ከእርሱ ጋር ፍቅርን እንድታፀኑ እለምናችኋለሁ፤",
    "9": "ስለዚህ ደግሞ ፅፌ ነበርና፤ በሁሉ የምትታዘዙ እንደ ሆናችሁ የእናንተን መፈተን አውቅ ዘንድ አሳቤ ነበር።",
    "10": "እናንተ ግን ይቅር የምትሉትን እኔ ደግሞ ይቅር እለዋለሁ፤ እኔም ይቅር ካልሁ፥ ይቅር ያልሁትን ስለ እናንተ በክርስቶስ ፊት ይቅር ብዬአለሁ፥",
    "11": "በሰይጣን እንዳንታለል፤ የእርሱን አሳብ አንስተውምና።",
    "12": "ስለ ክርስቶስም ወንጌል ወደ ጢሮአዳ በመጣሁ ጊዜ፥ ለጌታ ስራ በር ምንም ቢከፈትልኝ፥ ቲቶን ወንድሜን ስላላገኘሁት መንፈሴ እረፍት አልነበረውም፥",
    "13": "ነገር ግን ከእነርሱ ተሰናብቼ ወደ መቄዶንያ ወጣሁ።",
    "14": "ነገር ግን በክርስቶስ ሁልጊዜ ድል በመንሳቱ ለሚያዞረን በእኛም በየስፍራው ሁሉ የእውቀቱን ሽታ ለሚገልጥ ለአምላክ ምስጋና ይሁን፤",
    "15": "በሚድኑቱና በሚጠፉቱ ዘንድ ለእግዚአብሔር የክርስቶስ መአዛ ነንና፤",
    "16": "ለእነዚህ ለሞት የሚሆን የሞት ሽታ ለእነዚያም ለህይወት የሚሆን የህይወት ሽታ ነን። ለዚህም ነገር የሚበቃ ማን ነው?",
    "17": "የእግዚአብሔርን ቃል ቀላቅለው እንደሚሸቃቅጡት እንደ ብዙዎቹ አይደለንምና፤ በቅንነት ግን ከእግዚአብሔር እንደ ተላክን በእግዚአብሔር ፊት በክርስቶስ ሆነን እንናገራለን።"
}