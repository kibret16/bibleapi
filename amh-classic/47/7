{
    "1": "እንግዲህ፥ ወዳጆች ሆይ፥ የዚህ ተስፋ ቃል ካለን፥ በእግዚአብሔር ፍርሃት ቅድስናን ፍፁም እያደረግን ስጋንና መንፈስን ከሚያረክስ ሁሉ ራሳችንን እናንፃ።",
    "2": "በልባችሁ ስፍራ አስፉልን፤ ማንንም አልበደልንም፥ ማንንም አላጠፋንም፥ ማንንም አላታለልንም።",
    "3": "ለኩነኔ አልልም፤ በአንድነት ለመሞትና በአንድነት ለመኖር በልባችን እንዳላችሁ አስቀድሜ ብዬአለሁና።",
    "4": "ስለ እናንተ እምነቴ ታላቅ ነው፥ በእናንተ ምክንያት ትምክህቴ ታላቅ ነው፤ መፅናናት ሞልቶብኛል፤ በመከራችን ሁሉ ደስታዬ ከመጠን ይልቅ ይበዛል።",
    "5": "ወደ መቄዶንያም በመጣን ጊዜ፥ በሁሉ ነገር መከራን ተቀበልን እንጂ ስጋችን እረፍት አልነበረውም፤ በውጭ ጠብ ነበረ፥ በውስጥ ፍርሃት ነበረ።",
    "6": "ነገር ግን ህዘንተኞችን የሚያፅናና አምላክ በቲቶ መምጣት አፅናናን፤",
    "7": "በመምጣቱም ብቻ አይደለም ነገር ግን ናፍቆታችሁንና ልቅሶአችሁን ስለ እኔም ቅንአታችሁን ሲናገረን በእናንተ ላይ በተፅናናበት መፅናናት ደግሞ ነው፤ ስለዚህም ከፊት ይልቅ ደስ አለን።",
    "8": "በመልእክቴ ያሳዘንኋችሁ ብሆን እንኳ አልፀፀትም፤ የተፀፀትሁ ብሆን እንኳ፥ ያ መልእክት ጥቂት ጊዜ ብቻ እንዳሳዘናችሁ አያለሁና አሁን ለንስሃ ስላዘናችሁ ደስ ብሎኛል እንጂ ስላዘናችሁ አይደለም፤",
    "9": "በምንም ከእኛ የተነሳ እንዳትጎዱ እንደ እግዚአብሔር ፈቃድ አዝናችኋልና።",
    "10": "እንደ እግዚአብሔር ፈቃድ የሆነ ህዘን ፀፀት የሌለበትን፥ ወደ መዳንም የሚያደርሰውን ንስሃ ያደርጋልና፤ የአለም ህዘን ግን ሞትን ያመጣል።",
    "11": "እነሆ፥ ይህ እንደ እግዚአብሔር ፈቃድ የሆነ ህዘን እንዴት ያለ ትጋት፥ እንዴት ያለ መልስ፥ እንዴት ያለ ቁጣ፥ እንዴት ያለ ፍርሃት፥ እንዴት ያለ ናፍቆት፥ እንዴት ያለ ቅንአት፥ እንዴት ያለ በቀል በመካከላችሁ አደረገ። በዚህ ነገር ንፁሃን እንደ ሆናችሁ በሁሉ አስረድታችኋል።",
    "12": "እንግዲያስ የፃፍሁላችሁ ብሆን እንኳ፥ ስለ እኛ ያላችሁ ትጋታችሁ ከእናንተ ዘንድ በእግዚአብሔር ፊት እንዲገለጥ እንጂ፥ ስለ በዳዩ ወይም ስለ ተበዳዩ አልፃፍሁም። ስለዚህ ተፅናንተናል።",
    "13": "በመፅናናታችንም ስለ ቲቶ ደስታ አብልጦ ደስ አለን፥ መንፈሱ በሁላችሁ አርፎአልና፤",
    "14": "ለእርሱ በምንም ስለ እናንተ የተመካሁ እንደ ሆነ አላፈርሁምና፥ ነገር ግን ሁሉን ለእናንተ በእውነት እንደ ተናገርን፥ እንደዚህ ደግሞ ትምክህታችን በቲቶ ፊት እውነት ሆነ።",
    "15": "ስለዚህም በፍርሃትና በመንቀጥቀጥ እንዴት እንደተቀበላችሁት፥ የሁላችሁን መታዘዝ እያሰበ ፍቅሩ በእናንተ ላይ እጅግ በዝቶአል።",
    "16": "በነገር ሁሉ ተማምኜባችኋለሁና ደስ ይለኛል።"
}