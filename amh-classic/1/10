{
    "1": "የኖህ ልጆች የሴም የካም የያፌት ትውልድ ይህ ነው፤ ከጥፋት ውሃም በኋላ ልጆች ተወለዱላቸው።",
    "2": "የያፌት ልጆች ጋሜር፥ ማጎግ፥ ማዴ፥ ያዋን፥ ይልሳ፥ ቶቤል፥ ሞሳህ፥ ቴራስ ናቸው።",
    "3": "የጋሜርም ልጆች አስከናዝ፥ ሪፋት፥ ቴርጋማ ናቸው።",
    "4": "የያዋንም ልጆች ኤሊሳ፥ ተርሴስ፥ ኪቲም፥ ሮድኢ ናቸው።",
    "5": "ከእነዚህም የአህዛብ ደሴቶች ሁሉ በየምድራቸው በየቋንቋቸው በየነገዳቸው በየህዝባቸው ተከፋፈሉ።",
    "6": "የካምም ልጆች ኩሽ፥ ምፅራይም፥ ፉጥ፥ ከነአን ናቸው።",
    "7": "የኩሽም ልጆች ሳባ፥ ኤውላጥ፥ ሰብታ፥ ራእማ፥ ሰበቃታ ናቸው። የራእማ ልጆችም ሳባ፥ ድዳን ናቸው።",
    "8": "ኩሽም ናምሩድን ወለደ፤ እርሱም በምድር ላይ ሃያል መሆንን ጀመረ።",
    "9": "እርሱም በእግዚአብሔር ፊት ሃያል አዳኝ ነበረ፤ ስለዚህም፦ በእግዚአብሔር ፊት ሃያል አዳኝ እንደ ናምሩድ ተባለ።",
    "10": "የግዛቱም መጀመሪያ በሰናኦር አገር ባቢሎን፥ ኦሬክ፥ አርካድ፥ ካልኔ ናቸው።",
    "11": "አሶርም ከዚያች አገር ወጣ፤ ነነዌን፥ የረሆቦትን ከተማ፥ ካለህን፥",
    "12": "በነነዌና በካለህ መካከልም ሬሴንን ሰራ፤ እርስዋም ታላቂቱ ከተማ ናት።",
    "13": "ምፅራይምም ሉዲምን፥ አናሚምን፥ ላህቢምን፥ ነፍታሌምን፥ ፈትሩሲምን፥",
    "14": "ከእነርሱ የፍልስጥኤም ሰዎች የወጡባቸውን ከስሉሂምን፥ ቀፍቶሪምንም ወለደ።",
    "15": "ከነአንም የበኩር ልጁን ሲዶንን፥ ኬጢያውያንንም፥",
    "16": "ኢያቡሳውያንንም፥ አሞራውያንንም፥",
    "17": "ጌርጌሳውያንንም፥ ኤዊያውያንንም፥",
    "18": "አሩኬዎንንም፥ ሲኒንም፥ አራዴዎንንም፥ ሰማሪዎንንም፥ አማቲንም ወለደ። ከዚህም በኋላ የከነአናውያን ነገድ ተበተኑ።",
    "19": "የከነአናውያንም ወሰን ከሲዶን አንስቶ ወደ ጌራራ በኩል ሲል እስከ ጋዛ ድረስ ነው፤ ወደ ሰዶምና ወደ ገሞራ፥ ወደ አዳማና ወደ ሰቦይም በኩልም ሲል እስከ ላሳ ድረስ ነው።",
    "20": "የካም ልጆች በየነገዳቸውና በየቋንቋቸው፥ በየምድራቸውና በየህዝባቸው እነዚህ ናቸው።",
    "21": "ለሴምም ደግሞ ልጆች ተወለዱለት፤ እርሱም የያፌት ታላቅ ወንድምና የኤቦር ልጆች ሁሉ አባት የሆነ ነው።",
    "22": "የሴምም ልጆች ኤላም፥ አሶር፥ አርፋክስድ፥ ሉድ፥ አራም ናቸው።",
    "23": "የአራምም ልጆች ኡፅ፥ ሁል፥ ጌቴር፥ ሞሶህ ናቸው።",
    "24": "አርፋክስድም ቃይንምን ወለደ፤ ቃይንምም ሳላን፥ ሳላም ኤቦርን ወለደ።",
    "25": "ለኤቦርም ሁለት ልጆች ተወለዱለት፤ የአንደኛው ስሙ ፋሌቅ ነው፥ ምድር በዘመኑ ተከፍላለችና የወንድሙም ስም ዮቅጣን ነው።",
    "26": "ዮቅጣንም ኤልሞዳድን፥ ሳሌፍንም፥ ሃስረሞትንም፥",
    "27": "ያራህንም፥ ሃዶራምንም፥ አውዛልንም፥",
    "28": "ደቅላንም፥ ኦባልንም፥ አቢማኤልንም፥",
    "29": "ሳባንም፥ ኦፊርንም፥ ኤውላጥንም፥ ዩባብንም ወለደ፤ እነዚህ ሁሉ የዮቅጣን ልጆች ናቸው።",
    "30": "ስፍራቸውም ከማሴ አንስቶ ወደ ስፋር ሲል እስከ ምስራቅ ተራራ ድረስ ነው።",
    "31": "የሴም ልጆች በየነገዳቸውና በየቋንቋቸው፥ በየምድራቸውና በየህዝባቸው እነዚህ ናቸው።",
    "32": "የኖህ የልጆቹ ነገዶች እንደ ትውልዳቸው በየህዝባቸው እነዚህ ናቸው። አህዛብም ከጥፋት ውሃ በኋላ በምድር ላይ ከእነዚህ ተከፋፈሉ።"
}