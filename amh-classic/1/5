{
    "1": "የአዳም የትውልዱ መፅሃፍ ይህ ነው። እግዚአብሔር አዳምን በፈጠረ ቀን በእግዚአብሔር ምሳሌ አደረገው፤",
    "2": "ወንድና ሴት አድርጎ ፈጠራቸው፥ ባረካቸውም። ስማቸውንም በፈጠረበት ቀን አዳም ብሎ ጠራቸው።",
    "3": "አዳምም ሁለት መቶ ሰላሳ አመት ኖረ፥ ልጅንም በምሳሌው እንደ መልኩ ወለደ ስሙንም ሴት ብሎ ጠራው።",
    "4": "አዳምም ሴትን ከወለደ በኋላ የኖረው ሰባት መቶ አመት ሆነ፤ ወንዶችንም ሴቶችንም ወለደ።",
    "5": "አዳምም የኖረበት ዘመን ሁሉ ዘጠኝ መቶ ሰላሳ አመት ሆነ፤ ሞተም።",
    "6": "ሴትም ሁለት መቶ አምስት አመት ኖረ፥ ሄኖስንም ወለደ፤",
    "7": "ሴትም ሄኖስን ከወለደ በኋላ የኖረው ሰባት መቶ ሰባት አመት ሆነ፤ ወንዶችንም ሴቶችንም ወለደ።",
    "8": "ሴትም የኖረበት ዘመን ሁሉ ዘጠኝ መቶ አስራ ሁለት አመት ሆነ፤ ሞተም።",
    "9": "ሄኖስም መቶ ዘጠና አመት ኖረ፥ ቃይናንንም ወለደ፤",
    "10": "ሄኖስም ቃይናንን ከወለደ በኋላ የኖረው ሰባት መቶ አስራ አምስት አመት ሆነ ወንዶችንም ሴቶችንም ወለደ።",
    "11": "ሄኖስም የኖረበት ዘመን ሁሉ ዘጠኝ መቶ አምስት አመት ሆነ፤ ሞተም።",
    "12": "ቃይናንም መቶ ሰባ አመት ኖረ፥ መላልኤልንም ወለደ፤",
    "13": "ቃይናንም መላልኤልን ከወለደ በኋላ የኖረው ሰባት መቶ አርባ አመት ሆነ፤ ወንዶችንም ሴቶችንም ወለደ።",
    "14": "ቃይናንም የኖረበት ዘመን ሁሉ ዘጠኝ መቶ አስር አመት ሆነ፤ ሞተም።",
    "15": "መላልኤልም መቶ ስድሳ አምስት አመት ኖረ፥ ያሬድንም ወለደ፤",
    "16": "መላልኤልም ያሬድን ከወለደ በኋላ የኖረው ሰባት መቶ ሰላሳ አመት ሆነ፤ ወንዶችንም ሴቶችንም ወለደ።",
    "17": "መላልኤልም የኖረበት ዘመን ሁሉ ስምንት መቶ ዘጠና አምስት አመት ሆነ፤ ሞተም።",
    "18": "ያሬድም መቶ ስድሳ ሁለት አመት ኖረ፥ ሄኖክንም ወለደ፤",
    "19": "ያሬድም ሄኖክን ከወለደ በኋላ የኖረው ስምንት መቶ አመት ሆነ፤ ወንዶችንም ሴቶችንም ወለደ።",
    "20": "ያሬድም የኖረበት ዘመን ሁሉ ዘጠኝ መቶ ስድሳ ሁለት አመት ሆነ፤ ሞተም።",
    "21": "ሄኖክም መቶ ስድሳ አምስት አመት ኖረ፥ ማቱሳላንም ወለደ፤",
    "22": "ሄኖክም አካሄዱን ከእግዚአብሔር ጋር አደረገ፤ ማቱሳላንም ከወለደ በኋላ የኖረው ሁለት መቶ አመት ሆነ፤ ወንዶችንም ሴቶችንም ወለደ።",
    "23": "ሄኖክም የኖረበት ዘመን ሁሉ ሶስት መቶ ስድሳ አምስት አመት ሆነ።",
    "24": "ሄኖክም አካሄዱን ከእግዚአብሔር ጋር ስላደረገ አልተገኘም፤ እግዚአብሔር ወስዶታልና።",
    "25": "ማቱሳላም መቶ ሰማኒያ ሰባት አመት ኖረ፥ ላሜህንም ወለደ፤",
    "26": "ማቱሳላም ላሜህን ከወለደ በኋላ የኖረው ሰባት መቶ ሰማንያ ሁለት አመት ሆነ፤ ወንዶችንም ሴቶችንም ወለደ።",
    "27": "ማቱሳላም የኖረበት ዘመን ሁሉ ዘጠኝ መቶ ስድሳ ዘጠኝ አመት ሆነ፤ ሞተም።",
    "28": "ላሜህም መቶ ሰማንያ ሁለት አመት ኖረ፥ ልጅንም ወለደ።",
    "29": "ስሙንም፦ እግዚአብሔር በረገማት ምድር ከተግባራችንና ከእጅ ስራችን ይህ ያሳርፈናል ሲል ኖህ ብሎ ጠራው።",
    "30": "ላሜህም ኖህን ከወለደ በኋላ የኖረው አምስት መቶ ስድሳ አምስት አመት ሆነ፤ ወንዶችንም ሴቶችንም ወለደ።",
    "31": "ላሜህ የኖረበት ዘመን ሁሉ ሰባት መቶ አርባ ሰባት አመት ሆነ ሞተም።",
    "32": "ኖህም የአምስት መቶ አመት ሰው ነበረ፤ ኖህም ሴምን ካምን ያፌትንም ወለደ።"
}