{
    "1": "ያእቆብም አይኑን አነሳ፥ እነሆም ኤሳውን ሲመጣ አየው፥ ከእርሱም ጋር አራት መቶ ሰዎች ነበሩ፤ ልጆቹንም ከፍሎ ወደ ልያና ወደ ራሄል ወደ ሁለቱም ባርያዎች አደረጋቸው፤",
    "2": "ባርያዎችንና ልጆቻቸውንም በፊት አደረገ፥ ልያንና ልጆችዋንም በኋለኛው ስፍራ፥ ራሄልንና ዮሴፍንም ከሁሉ በኋላ አደረገ።",
    "3": "እርሱም በፊታቸው አለፈ፤ ወደ ወንድሙም እስኪደርስ ድረስ ወደ ምድር ሰባት ጊዜ ሰገደ።",
    "4": "ኤሳውም ሊገናኘው ሮጠ፥ አንገቱንም አቅፎ ሳመው፤ ተላቀሱም።",
    "5": "አይኑንም አነሳና ሴቶችንና ልጆችን አየ፥እንዲህም አለ፦ እነዚህ ምኖችህ ናቸው? እርሱም፦ እግዚአብሔር ለእኔ ለባርያህ የሰጠኝ ልጆች ናቸው አለ።",
    "6": "ሴቶች ባርያዎችም ከልጆቻቸው ጋር ቀርበው ሰገዱ፤",
    "7": "ደግሞም ልያና ልጆችዋ ቀርበው ሰገዱ፤ ከዚያም በኋላ ዮሴፍና ራሄል ቀርበው ሰገዱ።",
    "8": "እርሱም፦ ያገኘሁት ይህ ሰራዊት ሁሉ ምንህ ነው? አለ። እርሱም፦ በጌታዬ ፊት ሞገስን አገኝ ዘንድ ነው አለ።",
    "9": "ኤሳውም፦ ለእኔ ብዙ አለኝ ወንድሜ ሆይ፥ የአንተ ለአንተ ይሁን አለ።",
    "10": "ያእቆብም አለ፦ እንደዚህ አይደለም፤ ነገር ግን በፊትህ ሞገስን አግኝቼ እንደ ሆንሁ እጅ መንሻዬን ተቀበለኝ፤ የእግዚአብሔርን ፊት እንደሚያይ ፊትህን አይቼአለሁና፥ በቸርነትም ተቀብለኸኛልና።",
    "11": "ይህችንም ያመጣሁልህን በረከቴን ተቀበል፤ እግዚአብሔር በቸርነት ሰጥቶኛልና፥ ለእኔም ብዙ አለኝና። እስኪቀበለውም ድረስ ዘበዘበው።",
    "12": "እርሱም፦ ተነሳና እንሂድ፥ እኔም በፊትህ እሄዳለሁ አለ።",
    "13": "እርሱም አለው፦ ጌታዬ ሆይ፥ ልጆቹ ደካሞች እንደ ሆኑ ታውቃለህ፤ በጎችና ላሞችም ግልገሎቻቸውን ያጠባሉ፤ ሰዎችም አንድ ቀን በችኮላ የነዱአቸው እንደ ሆነ ከብቶቹ ሁሉ ይሞታሉ።",
    "14": "ጌታዬ ከባርያው ፊት ቀድሞ ይለፍ፤ እኔም ወደ ሴይር ከጌታዬ ዘንድ እስክደርስ ድረስ ከፊቴ ባሉት በእንስሳቱ እርምጃና በህፃናቱ እርምጃ መጠን በዝግታ እከተላለሁ።",
    "15": "ኤሳውም፦ ከእኔ ጋር ካሉት ሰዎች ከፍዬ ልተውልህን? አለ። እርሱም፦ ይህ ለምንድር ነው? በጌታዬ ዘንድ ሞገስን ማግኘት ይበቃኛል አለ።",
    "16": "ኤሳውም በዚያን ቀን ወደ ሴይር መንገዱን ተመለሰ።",
    "17": "ያእቆብ ግን ወደ ሱኮት ሄደ፤ በዚያም ለእርሱ ቤትን ሰራ፥ ለከብቶችም ዳሶችን አደረገ፤ ስለዚህም የዚያን ቦታ ስም ሱኮት ብሎ ጠራው።",
    "18": "ያእቆብም ከሁለት ወንዞች መካከል በተመለሰ ጊዜ በከነአን ምድር ወዳለችው ወደ ሴኬም ከተማ በደህንነት መጣ፤ በከተማይቱም ፊት ሰፈረ።",
    "19": "ድንኳኑን ተክሎበት የነበረውንም የእርሻውን ክፍል ከሴኬም አባት ከኤሞር ልጆች በመቶ በጎች ገዛው።",
    "20": "በዚያም መሰውያውን አቆመ፥ ያንም ኤል ኤሎሄ እስራኤል ብሎ ጠራው።"
}