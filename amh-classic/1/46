{
    "1": "እስራኤልም ለእርሱ ያለውን ሁሉ ይዞ ተነሳ፥ ወደ ቤርሳቤህ መጣ፥ መስዋእትንም ለአባቱ ለይስሃቅ አምላክ ሰዋ።",
    "2": "እግዚአብሔርም በሌሊት ራእይ፦ ያእቆብ ያእቆብ ብሎ ለእስራኤል ተናገረው። እርሱም፦ እነሆኝ አለ።",
    "3": "አለውም፦ የአባቶችህ አምላክ እግዚአብሔር እኔ ነኝ፤ ወደ ግብፅ መውረድ አትፍራ፥ በዚያ ትልቅ ህዝብ አደርግሃለሁና።",
    "4": "እኔ ወደ ግብፅ አብሬህ እወርዳለሁ፥ ከዚያም ደግሞ እኔ አወጣሃለሁ፤ ዮሴፍም እጁን በአይንህ ላይ ያኖራል።",
    "5": "ያእቆብም ከቤርሳቤህ ተነሳ፤ የእስራኤልም ልጆች ያእቆብን ይወስዱ ዘንድ ፈርኦን በሰደዳቸው ሰረገሎች አባታቸውን ያእቆብንና ህፃናቶቻቸውን ሴቶቻቸውንም ወሰዱ።",
    "6": "እንስሶቻቸውንም በከነአን አገርም ያገኙትን ከብታቸውን ሁሉ ይዘው ያእቆብና ዘሩ ሁሉ ከእርሱ ጋር ወደ ግብፅ መጡ፤",
    "7": "ወንዶች ልጆቹንና የልጆቹን ወንዶች ልጆች፥ ሴቶች ልጆቹንና የወንዶች ልጆቹን ሴቶች ልጆች፥ ዘሩንም ሁሉ ከእርሱ ጋር ወደ ግብፅ አስገባቸው።",
    "8": "ወደ ግብፅም የገቡት የእስራኤል ልጆች ስም ይህ ነው፥ ያእቆብና ልጆቹ፤ የያእቆብ በኩር ሮቤል።",
    "9": "የሮቤልም ልጆች፤ ሄኖህ፥ ፈሉሶ፥ አስሮን፥ ከርሚ።",
    "10": "የስሞኦን ልጆች፤ ይሙኤል፥ ያሚን፥ ኦሃድ፥ ያኪን፥ ፆሃር፥ የከነአናዊት ልጅ ሳኡል።",
    "11": "የሌዊም ልጆች፤ ጌድሶን፥ ቀአት፥ ሜራሪ።",
    "12": "የይሁዳም ልጆች፤ ኤር፥ አውናን፥ ሴሎም፥ ፋሬስ፥ ዛራ፤ ኤርና አውናን በከነአን ምድር ሞቱ፤ የፋሬስም ልጆች ኤስሮም፥ ሃሙል።",
    "13": "የይሳኮርም ልጆች፤ ቶላ፥ ፉዋ፥ ዮብ፥ ሺምሮን።",
    "14": "የዛብሎንም ልጆች፤ ሴሬድ፥ ኤሎን፥ ያህልኤል።",
    "15": "ልያ በመስጴጦምያ በሶርያ ለያእቆብ የወለደቻቸው ልጆችና ሴቲቱ ልጅዋ ዲና እነዚህ ናቸው፤ ወንዶችም ሴቶችም ልጆችዋ ሁሉ ሰላሳ ሶስት ነፍስ ናቸው።",
    "16": "የጋድም ልጆች፤ ፅፎን፥ ሃጊ፥ ሹኒ፥ ኤስቦን፥ ኤሪ፥ አሮዲ፥ አርኤሊ።",
    "17": "የአሴርም ልጆች፤ ዪምና፥ የሱዋ፥ የሱዊ፥ በሪአ፥ እህታቸው ሴራህ፤ የበሪአ ልጆችም፤ ሄቤር፥ መልኪኤል።",
    "18": "ላባ ለልጁ ለልያ የሰጣት የዘለፋ ልጆች እነዚህ ናቸው፤ እነዚህን አስራ ስድስቱንም ነፍስ ለያእቆብ ወለደች።",
    "19": "የያእቆብ ሚስት የራሄል ልጆች ዮሴፍና ብንያም ናቸው።",
    "20": "ለዮሴፍም በግብፅ ምድር ምናሴና ኤፍሬም ተወለዱለት፤ የሄልዮቱ ከተማ ካህን የጶጥፌራ ልጅ አስናት የወለደቻቸው ናቸው።",
    "21": "የብንያምም ልጆች፤ ቤላ፥ ቤኬር፥ አስቤል፤ የቤላ ልጆችም፤ ጌራ፥ ናእማን፥ አኪ፥ ሮስ፥ ማንፌን፥ ሁፊም፤ ጌራም አርድን ወለደ።",
    "22": "ለያእቆብ የተወለዱለት የራሄልም ልጆች እነዚህ ናቸው፤ ሁሉም አስራ አራት ነፍስ ናቸው።",
    "23": "የዳንም ልጆች፤ ሁሺም።",
    "24": "የንፍታሌምም ልጆች፤ ያህፅኤል፥ ጉኒ፥ ዬፅር፥ ሺሌም።",
    "25": "ላባ ለልጁ ለራሄል የሰጣት የባላ ልጆች እነዚህ ናቸው፤ እነዚህንም ለያእቆብ ወለደችለት፤ ሁሉም ሰባት ነፍስ ናቸው።",
    "26": "ከያእቆብ ጋር ወደ ግብፅ የገቡት ሰዎች ሁሉ ከጉልበቱ የወጡት፥ ከልጆቹ ሚስቶች ሌላ፥ ሁላቸው ስድሳ ስድስት ናቸው።",
    "27": "በግብፅ ምድር የተወለዱለት የዮሴፍም ልጆች ሁለት ናቸው፤ ወደ ግብፅ የገቡት የያእቆብ ቤተ ሰዎች ሁሉ ሰባ ናቸው።",
    "28": "ይሁዳንም በጌሴም እንዲቀበለው በፊቱ ወደ ዮሴፍ ላከ፤ ወደ ጌሴም ምድርም ደረሱ።",
    "29": "ዮሴፍም ሰረገላውን አዘጋጀ፥ አባቱንም እስራኤልን ሊገናኘው ወደ ጌሴም ወጣ፤ ባየውም ጊዜ በአንገቱ ላይ ወደቀ፥ አቅፎትም ረጅም ጊዜ አለቀሰ።",
    "30": "እስራኤልም ዮሴፍን፦ አንተ ገና በህይወት ሳለህ ፊትህን አይቼአለሁና አሁን ልሙት አለው።",
    "31": "ዮሴፍም ወንድሞቹንና የአባቱን ቤተ ሰዎች እንዲህ አላቸው፦ እኔ መጥቼ ለፈርኦን እንዲህ ብዬ እነግረዋለሁ፦ በከነአን ምድር የነበሩት ወንድሞቼና የአባቴ ቤተ ሰዎች ወደ እኔ መጥተዋል፤",
    "32": "እነርሱም በግ የሚጠብቁ ሰዎች ናቸው፥ እንስሳ ያረቡ ነበርና፤ በጎቻቸውንና ላሞቻቸውን ያላቸውንም ሁሉ አመጡ።",
    "33": "ፈርኦንም ቢጠራችሁ፦ ተግባራችሁስ ምንድር ነው? ቢላችሁ፥",
    "34": "በግ ጠባቂ ሁሉ ለግብፅ ሰዎች ርኩስ ነውና፤ በጌሴም እንድትቀመጡ እንዲህ በሉት፦ እኛ ባርያዎችህ ከብላቴናነታችን ጀምረን እስከ አሁን ድረስ፥ እኛም አባቶቻችንም፥ እንስሳ አርቢዎች ነን።"
}