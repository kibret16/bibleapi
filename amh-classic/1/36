{
    "1": "የኤሳው ትውልድ ይህ ነው፤ እርሱም ኤዶም ነው።",
    "2": "ኤሳው ከከነአን ልጆች ሚስቶችን አገባ፤ የኬጢያዊውን የኤሎንን ልጅ አዳን፥ የኤዊያዊው የፅብኦን ልጅ አና የወለዳትን አህሊባማን፥",
    "3": "የእስማኤልን ልጅ የነባዮትን እህት ቤሴሞትን።",
    "4": "አዳ ለኤሳው ኤልፋዝን ወለደች፤ ቤሴሞትም ራጉኤልን ወለደች፤",
    "5": "አህሊባማም የኡስን፥ የእላምን፥ ቆሬን ወለደች፤ በከነአን ምድር የተወለዱለት የኤሳው ልጆች እነዚህ ናቸው።",
    "6": "ኤሳውም ሚስቶቹን ወንዶች ልጆቹንና ሴቶች ልጆቹን ቤተሰቡንም ሁሉ ከብቱንም ሁሉ እንስሶቹንም ሁሉ በከነአንም አገር ያገኘውን ሁሉ ይዞ ከወንድሙ ከያእቆብ ፊት ወደ ሌላ አገር ሄደ።",
    "7": "ከብታቸው ስለ በዛ በአንድነት ይቀመጡ ዘንድ አልቻሉም፤ በእንግድነት የተቀመጡባትም ምድር ከከብታቸው ብዛት የተነሳ ልትበቃቸው አልቻለችም።",
    "8": "ኤሳውም በሴይር ተራራ ተቀመጠ፤ ኤሳውም ኤዶም ነው።",
    "9": "በሴይር ተራራ የሚኖሩ የኤዶማውያን አባት የኤሳው ትውልድም ይህ ነው።",
    "10": "የኤሳው ልጆች ስም ይህ ነው፤ የኤሳው ሚስት የአዳ ልጅ ኤልፋዝ፤ የኤሳው ሚስት የቤሴሞት ልጅ ራጉኤል።",
    "11": "የኤልፋዝም ልጆች እነዚህ ናቸው፤ ቴማን፥ ኦማር፥ ስፎ፥ ጎቶም፥ ቄኔዝ።",
    "12": "ቲምናእም ለኤሳው ልጅ ለኤልፋዝ የጭን ገረድ ነበረች፥ አማሌቅንም ለኤልፋዝ ወለደችለት፤ የኤሳው ሚስት የአዳ ልጆች እነዚህ ናቸው።",
    "13": "የራጉኤልም ልጆች እነዚህ ናቸው፤ ናሆት፥ ዛራ፥ ሳማ፥ ሚዛህ፤ እነዚህም የኤሳው ሚስት የቤሴሞት ልጆች ናቸው።",
    "14": "የፅብኦን ልጅ የአና ልጅ የኤሳው ሚስት የአህሊባማ ልጆች እነዚህ ናቸው፤ ለኤሳውም የኡስን፥ የእላማን፥ ቆሬን ወለደች።",
    "15": "የኤሳው ልጆች አለቆች እነዚህ ናቸው፤ ለኤሳው የበኩር ለኤልፋዝ ልጆች፤ ቴማን አለቃ፥ ኦማር አለቃ፥ ስፎ አለቃ፥ ቄኔዝ አለቃ፥",
    "16": "ቆሬ አለቃ፥ ጎቶም አለቃ፥ አማሌቅ አለቃ፤ በኤዶም ምድር የኤልፋዝ አለቆች እነዚህ ናቸው፤ እነዚህ የአዳ ልጆች ናቸው።",
    "17": "የኤሳው ልጅ የራጉኤል ልጆች እነዚህ ናቸው፤ ናሆት አለቃ፥ ዛራ አለቃ፥ ሳማ አለቃ፥ ሚዛህ አለቃ፤ በኤዶም ምድር የራጉኤል ልጆች አለቆች እነዚህ ናቸው፤ እነዚህም የኤሳው ሚስት የቤሴሞት ልጆች ናቸው።",
    "18": "የኤሳው ሚስት የአህሊባማ ልጆች እነዚህ ናቸው፤ የኡስ አለቃ፥ የእላማ አለቃ፥ ቆሬ አለቃ፤ የኤሳው ሚስት የአና ልጅ የአህሊባማ አለቆች እነዚህ ናቸው።",
    "19": "የኤሳው ልጆችና አለቆቻቸው እነዚህ ናቸው፤ እርሱም ኤዶም ነው።",
    "20": "በዚያች አገር የተቀመጡ የሆሪው የሴይር ልጆች እነዚህ ናቸው፤ ሎጣን፥ ሶባል፥ ፅብኦን፥ አና፥ ዲሶን፥ ኤፅር፥ ዲሳን፤",
    "21": "እነዚህ በኤዶም ምድር የሆሪው የሴይር ልጆች አለቆች ናቸው።",
    "22": "የሎጣን ልጆችም ሆሪ፥ ሄማም ናቸው፤ የሎጣንም እህት ቲምናእ ናት።",
    "23": "የሶባል ልጆችም እነዚህ ናቸው፤ አልዋን፥ ማኔሃት፥ ኤባል፥ ስፎ፥ አውናም።",
    "24": "የፅብኦን ልጆችም እነዚህ ናቸው፤ አያ፥ አና፤ ይህም አና በምድረ በዳ የአባቱን የፅብኦንን አህዮች ሲጠብቅ ፍልውሆችን ያገኘ ነው።",
    "25": "የአና ልጆችም እነዚህ ናቸው፤",
    "26": "ዲሶን፥ አህሊባማም የአና ሴት ልጅ። የዲሶንም ልጆች እነዚህ ናቸው፤ ሄምዳን፥ ኤስባን፥ ይትራን፥ ክራን።",
    "27": "የኤፅር ልጆችም እነዚህ ናቸው፤ ቢልሃን፥ ዛእዋን፥ አቃን።",
    "28": "የዲሳን ልጆችም እነዚህ ናቸው፤ ኡፅ፥ አራን።",
    "29": "የሆሪ አለቆች እነዚህ ናቸው፤ ሎጣን አለቃ፥ ሶባል አለቃ፥ ፅብኦን አለቃ፥",
    "30": "አና አለቃ፥ ዲሶን አለቃ፥ ኤፅር አለቃ፥ ዲሳን አለቃ፤ በሴይር ምድር አለቆች የሆኑ የሆሪ አለቆቹ እነዚህ ናቸው።",
    "31": "በእስራኤል ልጆች ላይ ንጉስ ከመኖሩ በፊት በኤዶም አገር የነገሱ ነገስታት እነዚህ ናቸው።",
    "32": "በኤዶምም የቢኦር ልጅ ባላቅ ነገሰ፤ የከተማውም ስም ዲንሃባ ናት።",
    "33": "ባላቅም ሞተ፥ በስፍራውም የባሶራው የዛራ ልጅ ኢዮባብ ነገሰ።",
    "34": "ኢዮባብም ሞተ፥ በስፍራውም የቴማኒው አገር ሁሳም ነገሰ።",
    "35": "ሁሳምም ሞተ፥ በስፍራውም የምድያምን ሰዎች በሞአብ ሜዳ የመታ የባዳድ ልጅ ሃዳድ ነገሰ፤ የከተማውም ስም አዊት ተባለ።",
    "36": "ሃዳድም ሞተ፥ በስፍራውም የመስሬቃው ሰምላ ነገሰ።",
    "37": "ሰምላም ሞተ፥ በስፍራውም በወንዝ አጠገብ ካለችው ከርሆቦት ሳኦል ነገሰ።",
    "38": "ሳኦልም ሞተ፥ በስፍራውም የአክቦር ልጅ በአልሃናን ነገሰ።",
    "39": "የአክቦር ልጅ በአልሃናንም ሞተ፥ በስፍራውም ሃዳር ነገሰ፤ የከተማውም ስም ፋኡ ነው፤ ሚስቱም የሜዛሃብ ልጅ መጥሬድ የወለደቻት መሄጣብኤል ትባላለች።",
    "40": "የኤሳውም የአለቆቹ ስም በወገናቸው በስፍራቸው በስማቸውም ይህ ነው፤ ቲምናእ አለቃ፥ አልዋ አለቃ፥ የቴት አለቃ፥",
    "41": "አህሊባማ አለቃ፥ ኤላ አለቃ፥ ፊኖን አለቃ፥",
    "42": "ቄኔዝ አለቃ፥ ቴማን አለቃ፥ ሚብሳር አለቃ፥",
    "43": "መግዲኤል አለቃ፥ ኢራም አለቃ፥ እነዚህ በግዛታቸው ምድር በየመኖሪያቸው የኤዶም አለቆች ናቸው። የኤዶማውያን አባት ይህ ኤሳው ነው።"
}