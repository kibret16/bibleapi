{
    "1": "እንግዲህ እኔ፥ ከእነርሱ ጋር ሽማግሌ የክርስቶስም መከራ ምስክር ደግሞም ሊገለጥ ካለው ክብር ተካፋይ የሆንሁ፥ በመካከላቸው ያሉትን ሽማግሌዎች እመክራቸዋለሁ፤",
    "2": "በእናንተ ዘንድ ያለውን የእግዚአብሔርን መንጋ ጠብቁ፤ እንደ እግዚአብሔር ፈቃድ በውድ እንጂ በግድ ሳይሆን፥ በበጎ ፈቃድ እንጂ መጥፎውን ረብ በመመኘት ሳይሆን ጎብኙት፤",
    "3": "ለመንጋው ምሳሌ ሁኑ እንጂ ማህበሮቻችሁን በሃይል አትግዙ፤",
    "4": "የእረኞችም አለቃ በሚገለጥበት ጊዜ የማያልፈውን የክብርን አክሊል ትቀበላላችሁ።",
    "5": "እንዲሁም፥ ጎበዞች ሆይ፥ ለሽማግሌዎች ተገዙ፤ ሁላችሁም እርስ በርሳችሁ እየተዋረዳችሁ ትህትናን እንደ ልብስ ታጠቁ፥ እግዚአብሔር ትእቢተኞችን ይቃወማልና፥ ለትሁታን ግን ፀጋን ይሰጣል።",
    "6": "እንግዲህ በጊዜው ከፍ እንዲያደርጋችሁ ከሃይለኛው ከእግዚአብሔር እጅ በታች ራሳችሁን አዋርዱ፤",
    "7": "እርሱ ስለ እናንተ ያስባልና የሚያስጨንቃችሁን ሁሉ በእርሱ ላይ ጣሉት።",
    "8": "በመጠን ኑሩ ንቁም፥ ባላጋራችሁ ዲያብሎስ የሚውጠውን ፈልጎ እንደሚያገሳ አንበሳ ይዞራልና፤",
    "9": "በአለም ያሉት ወንድሞቻችሁ ያን መከራ በሙሉ እንዲቀበሉ እያወቃችሁ በእምነት ፀንታችሁ ተቃወሙት።",
    "10": "በክርስቶስ ኢየሱስ ወደ ዘላለም ክብሩ የጠራችሁ የፀጋ ሁሉ አምላክ ለጥቂት ጊዜ መከራን ከተቀበላችሁ በኋላ ራሱ ፍፁማን ያደርጋችኋል ያፀናችሁማል ያበረታችሁማል።",
    "11": "ለእርሱ ክብርና ሃይል እስከዘላለም ድረስ ይሁን፤ አሜን።",
    "12": "እየመከርኋችሁና የምትቆሙባት ፀጋ እውነትኛ የእግዚአብሔር ፀጋ እንድትሆን እየመሰከርሁላችሁ፥ የታመነ ወንድም እንደ ሆነ በቆጠርሁት በስልዋኖስ እጅ በአጭሩ ፅፌላችኋለሁ።",
    "13": "ከእናንተ ጋር ተመርጣ በባቢሎን ያለች ቤተ ክርስቲያን ልጄም ማርቆስ ሰላምታ ያቀርቡላችኋል።",
    "14": "በፍቅር አሳሳም እርስ በርሳችሁ ሰላምታ ተሰጣጡ። በክርስቶስ ላላችሁ ለሁላችሁ ሰላም ይሁን። አሜን።"
}