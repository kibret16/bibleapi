{
    "1": "እግዚአብሔርም ሙሴን እንዲህ ብሎ ተናገረው፦",
    "2": "ለእስራኤል ልጆች እንዲህ ብለህ ንገራቸው፦ ሴት ብታረግዝ ወንድ ልጅም ብትወልድ፥ ሰባት ቀን ያህል የረከሰች ናት፤ እንደ ህመምዋ መርገም ወራት ትረክሳለች።",
    "3": "በስምንተኛውም ቀን ልጁ ከስጋው ሸለፈት ይገረዝ።",
    "4": "ከደምዋም እስክትነፃ ሰላሳ ሶስት ቀን ትቀመጥ የመንፃትዋ ቀንም እስኪፈፀም ድረስ የተቀደሰን ነገር አትንካ፥ ወደ መቅደስም አትግባ።",
    "5": "ሴት ልጅም ብትወልድ እንደ መርገምዋ ወራት ሁለት ሳምንት ያህል የረከሰች ናት፤ ከደምዋም እስክትነፃ ድረስ ስድሳ ስድስት ቀን ትቀመጥ።",
    "6": "የመንፃትዋ ወራትም በተፈፀመ ጊዜ፥ ለወንድ ልጅ ወይም ለሴት ልጅ፥ የአንድ አመት ጠቦት ለሚቃጠል መስዋእት፥ የርግብም ግልገል ወይም ዋኖስ ለሃጢአት መስዋእት ወደ መገናኛው ድንኳን ደጃፍ ወደ ካህኑ ታምጣለት።",
    "7": "እርሱም በእግዚአብሔር ፊት ያቀርበዋል ያስተሰርይላትማል፤ ከደምዋም ፈሳሽ ትነፃለች። ወንድ ወይም ሴት ለምትወልድ ሴት ህጉ ይህ ነው።",
    "8": "ጠቦት ለማምጣት ገንዘብዋ ያልበቃት እንደ ሆነ ሁለት ዋኖሶች ወይም ሁለት የርግብ ግልገሎች፥ አንዱን ለሚቃጠል መስዋእት ሌላውንም ለሃጢአት መስዋእት ታቀርባለች፤ ካህኑም ያስተሰርይላታል፥ እርስዋም ትነፃለች።"
}