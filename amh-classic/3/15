{
    "1": "እግዚአብሔርም ሙሴንና አሮንን እንዲህ ብሎ ተናገራቸው፦",
    "2": "ለእስራኤል ልጆች እንዲህ ብላችሁ ንገሩአቸው፦ ማንም ሰው ከስጋው ፈሳሽ ነገር ቢወጣ፥ ስለሚፈስሰው ነገር ርኩስ ነው።",
    "3": "ስለሚፈስሰው ነገር ርኩስነቱ ይህ ነው፤ ፈሳሹ ነገር ከስጋው ቢፈስስ ወይም ከመፍሰሱ ቢቆም፥ ርኩስ መሆኑ ነው።",
    "4": "ፈሳሽ ነገር ያለበት ሰው የሚተኛበት መኝታ ሁሉ ርኩስ ነው፤ የሚቀመጥበትም ነገር ሁሉ ርኩስ ነው።",
    "5": "መኝታውንም የሚነካ ሁሉ ልብሱን ይጠብ፥ በውሃም ይታጠብ፥ እስከ ማታም ድረስ ርኩስ ነው።",
    "6": "ፈሳሽ ነገር ያለበት ሰው በተቀመጠበት ነገር ላይ የሚቀመጥበት ሰው ልብሱን ይጠብ፥ በውሃም ይታጠብ፥ እስከ ማታም ድረስ ርኩስ ነው።",
    "7": "ፈሳሽ ነገር ያለበትን የሰውን ስጋ የሚነካ ልብሱን ይጠብ፥ በውሃም ይታጠብ፥ እስከ ማታም ድረስ ርኩስ ነው።",
    "8": "ፈሳሽ ነገር ያለበት ሰው በንፁህ ሰው ላይ ቢተፋ፥ ልብሱን ይጠብ፥ በውሃም ይታጠብ፥ እስከ ማታም ድረስ ርኩስ ነው።",
    "9": "ፈሳሽ ነገር ያለበት ሰው የተቀመጠበት ኮርቻ ሁሉ ርኩስ ነው።",
    "10": "ከበታቹም ያለውን ነገር የሚነካ ሁሉ እስከ ማታ ድረስ ርኩስ ነው፤ እነዚህንም ነገሮች የሚያነሳ ልብሱን ይጠብ፥ በውሃም ይታጠብ፥ እስከ ማታም ድረስ ርኩስ ነው።",
    "11": "ፈሳሽ ነገር ያለበት ሰው እጁን በውሃ ሳይታጠብ የሚነካው ሁሉ ልብሱን ይጠብ፥ በውሃም ይታጠብ፥ እስከ ማታም ርኩስ ነው።",
    "12": "ፈሳሽ ነገር ያለበት ሰው የሚነካውን የሸክላ እቃ ይስበሩት፤ የእንጨቱም እቃ ሁሉ በውሃ ይታጠብ።",
    "13": "ፈሳሽ ነገር ያለበት ሰው ከፈሳሹ ነገር ሲነፃ ስለ መንፃቱ ሰባት ቀን ይቆጥራል፤ ልብሱንም ያጥባል፥ ገላውንም በምንጭ ውሃ ይታጠባል፥ ንፁህም ይሆናል።",
    "14": "በስምንተኛውም ቀን ሁለት ዋኖሶች ወይም ሁለት የርግብ ግልገሎች ይዞ ወደ መገናኛው ድንኳን ደጃፍ በእግዚአብሔር ፊት ይመጣል፥ ለካህኑም ይሰጣቸዋል።",
    "15": "ካህኑም አንደኛውን ለሃጢአት መስዋእት፥ ሌላውንም ለሚቃጠል መስዋእት ያቀርባል፤ ካህኑም በእግዚአብሔር ፊት ስለ ፈሳሹ ነገር ያስተሰርይለታል።",
    "16": "የማንም ሰው ዘር ከእርሱ ቢወጣ፥ ገላውን ሁሉ በውሃ ይታጠባል፥ እስከ ማታም ርኩስ ነው።",
    "17": "ዘር የነካው ልብስ ሁሉ ቁርበትም ሁሉ በውሃ ይታጠባል፥ እስከ ማታም ድረስ ርኩስ ነው።",
    "18": "ወንዱ በሴቲቱ ቢደርስባት ሁለቱ በውሃ ይታጠባሉ፥ እስከ ማታም ድረስ ርኩሶች ናቸው።",
    "19": "ሴት ፈሳሽ ነገር ቢኖርባት በስጋዋም ያለው ፈሳሽ ነገር ደም ቢሆን፥ በመርገምዋ ሰባት ቀን ትቀመጣለች፤ የሚነካትም ሁሉ እስከ ማታ ድረስ ርኩስ ነው።",
    "20": "መርገምም ስትሆን የምትተኛበት ነገር ሁሉ ርኩስ ነው፤ የምትቀመጥበትም ነገር ሁሉ ርኩስ ነው።",
    "21": "መኝታዋንም የሚነካ ሁሉ ልብሱን ያጥባል፥ በውሃም ይታጠባል፥ እስከ ማታም ድረስ ርኩስ ነው።",
    "22": "የምትቀመጥበትንም ነገር ሁሉ የሚነካ ሁሉ ልብሱን ያጥባል፥ በውሃም ይታጠባል፥ እስከ ማታም ርኩስ ነው።",
    "23": "በመኝታዋም ላይ ወይም በምትቀመጥበት ነገር ላይ ቢሆን ሲነካው እስከ ማታ ድረስ ርኩስ ነው።",
    "24": "ማንም ከእርስዋ ጋር ቢተኛ መርገምዋም ቢነካው፥ ሰባት ቀን ርኩስ ነው፤ የሚተኛበትም መኝታ ሁሉ ርኩስ ነው።",
    "25": "ሴትም ከመርገም ቀን ሌላ ደምዋ ብዙ ቀን ቢፈስስ፥ ወይም ደምዋ ከመርገምዋ ወራት የሚበልጥ ቢፈስስ፥ በመርገምዋ ወራት እንደ ሆነች እንዲሁ በፈሳሽዋ ርኩስነት ወራት ትሆናለች፤ ርኩስ ናት።",
    "26": "ደምዋም በሚፈስስበት ወራት ሁሉ የምትተኛበት መኝታ ሁሉ በመርገምዋ ጊዜ እንደ ነበረው መኝታ ያለ ይሆንባታል፤ የምትቀመጥበት ነገር ሁሉ እንደ መርገምዋ ርኩስነት ርኩስ ነው።",
    "27": "እነዚህንም ነገሮች የሚነካ ሁሉ ርኩስ ነው፤ ልብሱንም ያጥባል፥ በውሃም ይታጠባል፥ እስከ ማታም ርኩስ ነው።",
    "28": "ከፈሳሽዋም ብትነፃ ሰባት ቀን ትቆጥራለች ከዚያም በኋላ ንፁህ ትሆናለች።",
    "29": "በስምንተኛውም ቀን ሁለት ዋኖሶች ወይም ሁለት የርግብ ግልገሎች ይዛ ወደ ካህኑ ወደ መገናኛው ድንኳን ደጃፍ ታመጣቸዋለች።",
    "30": "ካህኑም አንደኛውን ለሃጢአት መስዋእት፥ ሌላውንም ለሚቃጠል መስዋእት ያቀርባል፤ ካህኑም ስለ ፈሳሽዋ ርኩስነት በእግዚአብሔር ፊት ያስተሰርይላታል።",
    "31": "እንዲሁም በእነርሱ መካከል ያለችውን ማደሪያዬን ባረከሱ ጊዜ፥ በርኩስነታቸው እንዳይሞቱ የእስራኤልን ልጆች ከርኩስነታቸው ለያቸው።",
    "32": "ፈሳሽ ነገር ላለበት ሰው፥ ይረክስም ዘንድ ዘሩ ለሚወጣበት ሰው፥",
    "33": "በመርገምዋም ለታመመች፥ ፈሳሽም ነገር ላለባቸው ለወንድም ለሴትም፥ የረከሰችንም ሴት ለሚገናኝ ሰው ህጉ ይኸው ነው።"
}