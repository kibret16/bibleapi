{
    "1": "የዛፍ ፍሬና የወይን ፍሬ ከተለቀሙ በኋላ እንደ ቀረው ቃርሚያ ሆኛለሁና ወዮልኝ! መብል የሚሆን ዘለላ፥ ነፍሴም የተመኘችው በመጀመሪያ የበሰለው በለስ የለም።",
    "2": "ደግ ሰው ከምድር ጠፍቶአል፥ በሰውም መካከል ቅን የለም፤ ሁሉ ደምን ለማፍሰስ ያደባሉ፥ ሰውም ሁሉ ወንድሙን በመረብ ለመያዝ ይከታተለዋል።",
    "3": "እጆቻቸውን ለክፋት ያነሳሉ፤ አለቃውና ፈራጁ ጉቦን ይፈልጋሉ፥ ትልቁም ሰው እንደ ነፍሱ ምኞት ይናገራል፤ እንዲሁም ክፋትን ይጎነጉናሉ።",
    "4": "ከእነርሱም ሁሉ የተሻለው እርሱ እንደ አሜከላ ነው፥ ከሁሉም ቅን የሆነው እንደ ኩርንችት ነው፤ ጠባቆችህ የሚጎበኙበት ቀን መጥቶአል፤ አሁን ይሸበራሉ።",
    "5": "ባልንጀራን አትመኑ፥ በወዳጅም አትታመኑ፤ የአፍህን ደጅ በብብትህ ከምትተኛው ጠብቅ።",
    "6": "ወንድ ልጅ አባቱን ይንቃልና፥ ሴት ልጅ በእናትዋ ላይ፥ ምራቲቱም በአማትዋ ላይ ትነሳለችና፥ የሰው ጠላቶች የቤቱ ሰዎች ናቸውና።",
    "7": "እኔ ግን ወደ እግዚአብሔር እመለከታለሁ፥ የመድሃኒቴንም አምላክ ተስፋ አደርጋለሁ፤ አምላኬም ይሰማኛል።",
    "8": "ጠላቴ ሆይ፥ ብወድቅ እነሳለሁና፥ በጨለማም ብቀመጥ እግዚአብሔር ብርሃን ይሆንልኛልና በእኔ ላይ ደስ አይበልሽ።",
    "9": "በእግዚአብሔር ላይ ሃጢአት ሰርቻለሁና እስኪምዋገትልኝ ድረስ፥ ፍርድን ለእኔ እስኪያደርግ ድረስ ቁጣውን እታገሳለሁ። ወደ ብርሃን ያወጣኛል፥ ፅድቅንም አያለሁ።",
    "10": "ጠላቴም ታያለች፥ እኔንም፦ አምላክህ እግዚአብሔር ወዴት ነው? ያለች በእፍረት ትከደናለች።",
    "11": "አይኖቼ ይመለከቱአታል፤ አሁን እንደ መንገድ ጭቃ ትረገጣለች። ቅጥርሽ በሚሰራበት በዚያ ቀን ድንበርሽ ትስፋፋለች።",
    "12": "በዚያ ቀን ከአሶርና ከግብፅ ከተሞች፥ ከግብፅ እስከ ወንዙ፥ ከባህርም እስከ ባህር፥ ከተራራም እስከ ተራራ ድረስ ወደ አንቺ ይመጣሉ።",
    "13": "ምድሪቱ ግን በሚኖሩባት በስራቸው ፍሬ ምክንያት ባድማ ትሆናለች።",
    "14": "በቀርሜሎስ መካከል ባለው ዱር ብቻቸውን የተቀመጡት ሰዎችህ፥ የርስትህን በጎች፥ በበትርህ አግድ እንደ ቀደመውም ዘመን በበሳንና በገለአድ ይሰማሩ።",
    "15": "ከግብፅ ምድር እንደ ወጣህበት ዘመን ተአምራትን አሳያቸዋለሁ።",
    "16": "አህዛብ አይተው በጉልበታቸው ሁሉ ያፍራሉ፤ እጃቸውን በአፋቸው ላይ ያኖራሉ፥ ጆሮአቸውም ትደነቁራለች፤",
    "17": "እንደ እባብም መሬት ይልሳሉ፥ እንደ ምድርም ተንቀሳቃሾች እየተንቀጠቀጡ ከግንባቸው ይመጣሉ፤ ፈርተውም ወደ አምላካችን ወደ እግዚአብሔር ይመጣሉ፥ ስለ አንተም ይፈራሉ።",
    "18": "በደልን ይቅር የሚል፥ የርስቱንም ቅሬታ አመፅ የሚያሳልፍ እንደ አንተ ያለ አምላክ ማን ነው? ምህረትን ይወድዳልና ቁጣውን ለዘላለም አይጠብቅም።",
    "19": "ተመልሶ ይምረናል፤ ክፋታችንንም ይጠቀጥቃል፥ ሃጢአታችንንም በባህሩ ጥልቅ ይጥለዋል።",
    "20": "ከቀድሞ ዘመን ጀምረህ ለአባቶቻችን የማልህላቸውን እውነት ለያእቆብ፥ ምህረትንም ለአብርሃም ታደርጋለህ።"
}