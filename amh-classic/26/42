{
    "1": "በውጭም አደባባይ በሰሜኑ መንገድ አወጣኝ፥ በልዩውም ስፍራ አንፃርና በሰሜን በኩል ባለው ግቢ ፊት ለፊት ወዳለው እቃ ቤት አገባኝ።",
    "2": "መቶ ክንድ በሆነው ርዝመት ፊት በሰሜን በኩል መዝጊያ ነበረ ወርዱም አምሳ ክንድ ነበረ።",
    "3": "በውስጠኛውም አደባባይ በሃያው ክንድ አንፃር በውጭውም አደባባይ በወለሉ አንፃር በሶስት ደርብ በትይዩ የተሰራ መተላለፊያ ነበረ።",
    "4": "በእቃ ቤቶቹም ፊት በስተ ውስጥ ወርዱ አስር ክንድ ርዝመቱ መቶ ክንድ የሆነ መንገድ ነበረ፤ መዝጊያዎቻቸውም ወደ ሰሜን ይመለከቱ ነበር።",
    "5": "መተላለፊያውም አሳጥሮአቸዋልና ላይኞቹ እቃ ቤቶች ከመካከለኞቹና ከታችኞቹ ይልቅ አጫጭር ነበሩ።",
    "6": "በሶስትም ደርብ ተሰርተው ነበርና፥ በአደባባዩም እንዳሉት አእማድ፥ አእማድ አልነበሩላቸውምና ስለዚህ ላይኞቹ ከመካከለኞቹና ከታችኞቹ ይልቅ ጠባብ ነበሩ።",
    "7": "በውጭ በእቃ ቤቶቹ አጠገብ ያለው፥ ወደ ውጭው አደባባይ የሚመለከተው ቅጥር፥ በእቃ ቤቶች ትይዩ የሆነ፥ ርዝመቱ አምሳ ክንድ ነበረ።",
    "8": "በመቅደሱ ፊት የነበሩት እቃ ቤቶች ርዝመታቸው መቶ ክንድ ሲሆን በውጭው አደባባይ በኩል የነበሩት እቃ ቤቶች ርዝመታቸው አምሳ ክንድ ነበረና።",
    "9": "ከእነዚህም እቃ ቤቶች በታች በስተ ምስራቅ በኩል፥ ሰው ከውጭው አደባባይ የሚገባበት መግቢያ ነበረ። ይህም በቅጥሩ ራስ አጠገብ ነበረ።",
    "10": "በደቡብም በኩል በልዩው ስፍራና በግቢው አንፃር እቃ ቤቶች ነበሩ።",
    "11": "በስተ ፊታቸውም የነበረ መንገድ በሰሜን በኩል እንደ ነበረው እንደ እቃ ቤቶቹ መንገድ ምስያ ነበረ። ርዝመታቸውም ወርዳቸውም መውጫቸውም ስርአታቸውም መዝጊያዎቻቸውም በዚያው ልክ ነበረ።",
    "12": "በደቡብም በኩል ካሉት እቃ ቤቶች በታች በምስራቅ በኩል በቅጥሩ ራስ አጠገብ መግቢያ ነበረ።",
    "13": "እንዲህም አለኝ፦ በልዩ ስፍራ አንፃር በሰሜንና በደቡብ በኩል ያሉ እቃ ቤቶች፥ እነርሱ ወደ እግዚአብሔር የሚቀርቡ ካህናት ከሁሉ ይልቅ የተቀደሰውን ምግብ የሚበሉባቸው ቤቶች ናቸው። ስፍራው ቅዱስ ነውና በዚያ የተቀደሰውን ነገር የእህሉን ቁርባን የሃጢአቱንና የበደሉን መስዋእት ያኖራሉ።",
    "14": "ካህናቱም በገቡ ጊዜ ከመቅደሱ በውጭው አደባባይ አይወጡም፤ የሚያገለግሉበትን ልብሳቸውን ግን ቅዱስ ነውና በዚያ ያኖሩታል፥ ሌላም ልብስ ለብሰው ወደ ህዝብ ይወጣሉ።",
    "15": "ውስጠኛውንም ቤት ለክቶ በፈፀመ ጊዜ ወደ ምስራቅ በሚመለከት በር መንገድ አወጣኝ እርሱንም በዙሪያው ለካው።",
    "16": "የምስራቁን ወገን በመለኪያ ዘንግ አምስት መቶ ክንድ አድርጎ ለካ።",
    "17": "ዞረም፥ የሰሜኑንም ወገን በመለኪያ ዘንግ አምስት መቶ ክንድ አድርጎ ለካ።",
    "18": "ዞረም፥ የደቡቡንም ወገን በመለኪያ ዘንግ አምስት መቶ ክንድ አድርጎ ለካ።",
    "19": "ዞረም፥ የምእራቡንም ወገን በመለኪያ ዘንግ አምስት መቶ ክንድ አድርጎ ለካ።",
    "20": "በአራቱ ወገን ለካው። የተቀደሰውንና ያልተቀደሰውን ይለይ ዘንድ ርዝመቱ አምስት መቶ ክንድ ወርዱም አምስት መቶ ክንድ የሆነ ቅጥር በዙሪያው ነበረ።"
}