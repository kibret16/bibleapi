{
    "1": "እርሱም፦ የሰው ልጅ ሆይ፥ በእግርህ ቁም እኔም እናገርሃለሁ አለኝ።",
    "2": "በተናገረኝም ጊዜ መንፈስ ገባብኝ በእግሬም አቆመኝ፥ የሚናገረኝንም ሰማሁ።",
    "3": "እርሱም እንዲህ አለኝ፦ የሰው ልጅ ሆይ፥ በእኔ ላይ ወደ አመፁ ወደ አመፀኞች ሰዎች ወደ እስራኤል ልጆች እልክሃለሁ። እነርሱና አባቶቻቸው እስከ ዛሬ ድረስ አመፁብኝ።",
    "4": "እነርሱ ፊታቸው የተጨማተረ ልባቸውም የደነደነ ልጆች ናቸው። እኔ ወደ እነርሱ እልክሃለሁ፤ አንተም፦ ጌታ እግዚአብሔር እንዲህ ይላል በላቸው።",
    "5": "እነርሱም አመፀኛ ቤት ናቸውና ቢሰሙ ወይም ባይሰሙ ነቢይ በመካከላቸው እንዳለ ያውቃሉ።",
    "6": "አንተ፥ የሰው ልጅ ሆይ፥ ኩርንችትና እሾህ ከአንተ ጋር ቢኖሩም፥ አንተም በጊንጦች መካከል ብትቀመጥም፥ አትፍራቸው፥ ቃላቸውንም አትፍራ አንተ ቃላቸውን አትፍራ፥ ከፊታቸውም የተነሳ አትደንግጥ፤ እነርሱ አመፀኛ ቤት ናቸውና።",
    "7": "እነርሱ አመፀኛ ቤት ናቸውና ቢሰሙ ወይም ባይሰሙ ቃሌን ትነግራቸዋለህ።",
    "8": "አንተ ግን፥ የሰው ልጅ ሆይ፥ የምነግርህን ስማ፤ እንደዚያ እንደ አመፀኛው ቤት አመፀኛ አትሁን፤ አፍህን ክፈት የምሰጥህንም ብላ።",
    "9": "ባየሁም ጊዜ፥ እነሆ፥ እጅ ወደ እኔ ተዘርግታ ነበር፤ እነሆም፥ የመፅሃፍ ጥቅልል ነበረባት።",
    "10": "በፊቴም ዘረጋው፥ በውስጥና በውጭም ተፅፎበት ነበር፤ ልቅሶና ህዘን ዋይታም ተፅፎበት ነበር።"
}