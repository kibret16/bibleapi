{
    "1": "ሃሌ ሉያ። ለእግዚአብሔር አዲሱን ቅኔ ተቀኙለት፤ ምስጋናው በቅዱሳኑ ጉባኤ ነው።",
    "2": "እስራኤል በፈጣሪው ደስ ይበለው፥ የፅዮንም ልጆች በንጉሳቸው ሃሴትን ያድርጉ።",
    "3": "ስሙን በዘፈን ያመስግኑ፥ በከበሮና በመሰንቆም ይዘምሩለት።",
    "4": "እግዚአብሔር በህዝቡ ተደስቶአልና፥ የዋሃንንም በማዳኑ ከፍ ከፍ ያደርጋልና።",
    "5": "ቅዱሳን በክብር ይመካሉ፤ በምንጣፋቸውም ላይ ሃሴትን ያደርጋሉ።",
    "6": "የእግዚአብሔር ምስጋና በጉሮሮአቸው ነው፤ ሁለት አፍ ያለውም ሰይፍ በእጃቸው ነው፥",
    "7": "በአህዛብ ላይ በቀልን፥ በሰዎችም መካከል ቅጣትን ያደርጉ ዘንድ፤",
    "8": "ንጉሶቻቸውን በሰንሰለት፥ አለቆቻቸውንም በእግር ብረት ያስሩ ዘንድ፤",
    "9": "የተፃፈውን ፍርድ ያደርጉባቸው ዘንድ። ለቅዱሳን ሁሉ ይህች ክብር ናት። ሃሌ ሉያ።"
}