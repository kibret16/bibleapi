{
    "1": "አምላኬ ሆይ፥ ከጠላቶቼ አድነኝ፤ በላዬም ከቆሙት አስጥለኝ።",
    "2": "ከግፍ አድራጊዎች ታደገኝ፥ ከደም ሰዎችም አድነኝ።",
    "3": "እነሆ፥ ነፍሴን ሸምቀውባታልና፥ ብርቱዎችም በላዬ ተሰበሰቡ፤ አቤቱ፥ በበደሌም አይደለም፥ በሃጢአቴም አይደለም።",
    "4": "ያለ በደል ሮጥሁ ተዘጋጀሁም፤ ተነስ፥ ተቀበለኝ፥ እይም።",
    "5": "አንተም አቤቱ፥ የሃያላን አምላክ፥ የእስራኤል አምላክ፥ አህዛብን ሁሉ ትጎበኛቸው ዘንድ ተነስ፤ አመፅ የሚያደርጉትን ሁሉ አትማራቸው።",
    "6": "ማታ ይመለሱ እንደ ውሾችም ይራቡ፥ በከተማም ይዙሩ።",
    "7": "እነሆ፥ በአፋቸው አሰምተው ይናገራሉ፤ ሰይፍም በከንፈሮቻቸው አለ፤ ማን ይሰማል? ይላሉ።",
    "8": "አንተ ግን አቤቱ፥ ትስቅባቸዋለህ፥ አህዛብንም ሁሉ ትንቃቸዋለህ።",
    "9": "እግዚአብሔር መጠጊያዬ ነውና ሃይሌን ወደ አንተ አስጠጋለሁ።",
    "10": "የአምላኬ ቸርነቱ ይገናኘኛል አምላኬ በጠላቶቼ ላይ ያሳየኛል።",
    "11": "ህግህን እንዳይረሱ አትግደላቸው፤ አቤቱ ጋሻዬ፥ በሃይልህ በትናቸው አውርዳቸውም።",
    "12": "ስለ አፋቸው ሃጢአት ስለ ከንፈራቸውም ቃል፥ መርገምንና ሃሰትን ስለሚናገሩ፥ በትእቢታቸው ይጠመዱ።",
    "13": "በቁጣ አጥፋቸው፥ እንዳይኖሩም አጥፋቸው፤ የያእቆብም አምላክ እስከ ምድር ዳርቻ ድረስ እንዲገዛ ይወቁ።",
    "14": "ማታ ይመለሱ እንደ ውሾችም ይራቡ፥ በከተማም ይዙሩ።",
    "15": "እነርሱም መብል ለመፈለግ ይበተኑ፤ ያልጠገቡ እንደ ሆነም ያንጎረጉራሉ።",
    "16": "እኔ ግን ለሃይልህ እቀኛለሁ፤ በምህረትህም ማልዶ ደስ ይለኛል፤ በመከራዬ ቀን መጠጊያዬና አምባዬ ሆነኸኛልና።",
    "17": "ረዳቴ ሆይ፥ ለአንተ ለአምላኬ እዘምራለሁ፤ አንተ፥ አምላኬ፥ መጠጊያዬ ምህረቴም ነህና።",
    "0": "ለመዘምራን አለቃ አታጥፋ። ሳኦል ይገድሉት ዘንድ ቤቱን እንዲጠብቁ በላከ ጊዜ የዳዊት ቅኔ።"
}