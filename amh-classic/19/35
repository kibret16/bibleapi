{
    "1": "አቤቱ፥ የሚበድሉኝን በድላቸው፥ የሚዋጉኝንም ተዋጋቸው።",
    "2": "ጥሩርና ጋሻ ያዝ፥ እኔንም ለመርዳት ተነስ።",
    "3": "ሰይፍህን ምዘዝ የሚያሳድዱኝንም መንገዳቸውን ዝጋ፤ ነፍሴን፦ መድሃኒትሽ እኔ ነኝ በላት።",
    "4": "ነፍሴን የሚሹ ሁሉ ይፈሩ ይጎስቆሉም፤ ክፉትን በእኔ ላይ የሚያስቡ ይፈሩ ወደ ኋላቸውም ይበሉ።",
    "5": "በነፋስ ፊት እንዳለ ትቢያ ይሁኑ፥ የእግዚአብሔርንም መልአክ ያስጨንቃቸው።",
    "6": "መንገዳቸው ዳጥና ጨለማ ይሁን፥ የእግዚአብሔርም መልአክ ያሳድዳቸው።",
    "7": "በከንቱ ያጠፉኝ ዘንድ ወጥመዳቸውን ሸሽገውብኛልና፥ ነፍሴን በከንቱ አበሳጭተዋልና።",
    "8": "ያላወቁት ወጥመድ ይምጣባቸው፥ የሸሸጉትም ወጥመድ ይያዛቸው፤ በዚህ ወጥመድ ውስጥ ይውደቁ።",
    "9": "ነፍሴ ግን በእግዚአብሔር ደስ ይላታል፥ በማዳኑም ሃሴት ታደርጋለች።",
    "10": "አጥንቶቼ ሁሉ እንዲህ ይሉሃል፦ አቤቱ፥ እንደ አንተ ማን ነው? ችግረኛን ከሚቀማው እጅ፥ ችግረኛንና ድሃውንም ከሚነጥቀው እጅ ታድነዋለህ።",
    "11": "የክፋት ምስክሮች ተነሱብኝ፥ የማላውቀውንም በእኔ ላይ ተናገሩ።",
    "12": "ስለ በጎ ክፋትን መለሱልኝ፥ ነፍሴንም ልጆችን አሳጡአት።",
    "13": "እኔስ እነርሱ በታመሙ ጊዜ ማቅ ለበስሁ፥ ነፍሴንም በፆም አደከምኋት፤ ፀሎቴም ወደ ብብቴ ተመለሰ።",
    "14": "ለወዳጄና ለወንድሜ እንደማደርግ አደረግሁ፤ ለእናቱም እንደሚያለቅስ ራሴን ዝቅ ዝቅ አደረግሁ።",
    "15": "በእኔ ላይ ተሰበሰቡ ደስም አላቸው፤ ግፈኞች በእኔ ላይ ተሰበሰቡ እኔም አላወቅሁም፤ ቀደዱኝ አልተውኝምም።",
    "16": "ፈተኑኝ በሳቅም ዘበቱብኝ፥ ጥርሳቸውንም በእኔ ላይ አንቀጫቅጩ።",
    "17": "አቤቱ፥ እስከ መቼ ድረስ ታይልኛለህ? ነፍሴን ከክፉ ስራቸው ብችነቴንም ከአንበሶች አድናት።",
    "18": "አቤቱ፥ በታላቁ ጉባኤ ውስጥ እገዛልሃለሁ፥ በብዙ ህዝብ መካከልም አመሰግንሃለሁ።",
    "19": "በግፍ የሚጠሉኝ በላዬ ደስ አይበላቸው፥ በከንቱ የሚጣሉኝም በአይናቸው አይጣቀሱብኝ።",
    "20": "ለእኔስ ሰላምን ይናገሩኛልና፥ በቁጣም ሽንገላን ይመክራሉ።",
    "21": "አፋቸውንም በእኔ ላይ አላቀቁ፤ እሰይ እሰይ፥ አይናችን አየው ይላሉ።",
    "22": "አቤቱ፥ አንተ አየኸው፤ ዝም አትበል፤ አቤቱ፥ ከእኔ አትራቅ።",
    "23": "አምላኬ ጌታዬም፥ ወደ ፍርዴ ተነስ፥ አቤቱ፥ ፍርዴን አድምጥ።",
    "24": "አቤቱ አምላኬ፥ እንደ ፅድቅህ ፍረድልኝ፥ በላዬም ደስ አይበላቸው።",
    "25": "በልባቸው፦ እሰይ እሰይ፥ ነፍሳችንን ደስ አላት አይበሉ፤ ደግሞም፦ ዋጥነው አይበሉ።",
    "26": "በመከራዬ ደስ የሚላቸው ይፈሩ፥ በአንድነትም ይጎስቁሉ፤ በእኔ ላይ የሚታበዩ እፍረትንና ጉስቁልናን ይልበሱ።",
    "27": "ፅድቄን የሚወድዱአት ደስ ይበላቸው ሃሴትንም ያድርጉ፤ የባርያውን ሰላም የሚወድድ እግዚአብሔር ታላቅ ይሁን ዘወትር ይበሉ።",
    "28": "ምላሴ ፅድቅህን ሁልጊዜም ምስጋናህን ይናገራል።",
    "0": "የዳዊት መዝሙር።"
}