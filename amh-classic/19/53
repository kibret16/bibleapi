{
    "1": "ሰነፍ በልቡ፦ አምላክ የለም ይላል። ረከሱ በበደላቸውም ጎሰቆሉ፤ በጎ ነገርን የሚያደርጋት የለም።",
    "2": "የሚያስተውል እግዚአብሔርንም የሚፈልግ እንዳለ ያይ ዘንድ እግዚአብሔር ከሰማይ የሰው ልጆችን ተመለከተ።",
    "3": "ሁሉ በደሉ፥ አብረውም ረከሱ፤ አንድ ስንኳ በጎን ነገር የሚያደርጋት የለም።",
    "4": "ህዝቤን እንጀራ እንደሚበላ የሚበሉ ግፍ አድራጊዎች ሁሉ አያውቁምን? እግዚአብሔርንም አይጠሩትም።",
    "5": "እግዚአብሔር የግብዞችን አጥንቶች በትኖአልና በዚያ የሚያስፈራ ሳይኖር እጅግ ፈሩ፤ እግዚአብሔር ንቆአቸዋልና አሳፈርሃቸው።",
    "6": "መድሃኒትን ከፅዮን ለእስራኤል ማን በሰጠ! እግዚአብሔር የህዝቡን ምርኮ በመለሰ ጊዜ፥ ያእቆብ ደስ ይለዋል እስራኤልም ሃሴት ያደርጋል።",
    "0": "ለመዘምራን አለቃ በማህላት የዳዊት ትምህርት።"
}