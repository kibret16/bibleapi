{
    "1": "አቤቱ፥ ፀሎቴን ስማኝ፥ ጩኸቴም ወደ አንተ ይድረስ።",
    "2": "በመከራዬ ቀን ፊትህን ከኔ አትመልስ፤ ጆሮህን ወደ እኔ አዘንብል፤ በጠራሁህ ቀን ፈጥነህ ስማኝ።",
    "3": "ዘመኔ እንደ ጢስ አልቃለችና፥ አጥንቶቼም እንደ መቃጠያ ተቃጥለዋልና።",
    "4": "እህል መብላት ተረስቶኛልና ተቀሰፍሁ ልቤም እንደ ሳር ደረቀ።",
    "5": "ከጩኸቴ ድምፅ የተነሳ አጥንቶቼ ከስጋዬ ጋር ተጣበቁ።",
    "6": "እንደ ምድረ በዳ እርኩም መሰልሁ፤ በፈረሰ ቤት እንዳለ እንደ ጉጉት ሆንሁ።",
    "7": "ተጋሁ፥ በሰገነትም እንደሚኖር ብቸኛ ድንቢጥ ሆንሁ።",
    "8": "ጠላቶቼ ሁልጊዜ ይሰድቡኛል፥ የሚያሳድዱኝም ተማማሉብኝ።",
    "9": "አመድን እንደ እህል ቅሜአለሁና፥ መጠጤንም ከእንባዬ ጋር ቀላቅያለሁና፥",
    "10": "ከቁጣህና ከመአትህም የተነሳ፤ አንስተኸኛልና፥ ጥለኸኝማልና።",
    "11": "ዘመኖቼ እንደ ጥላ አዘንብለዋል፤ እኔም እንደ ሳር ደርቄአለሁ።",
    "12": "አንተ ግን፥ አቤቱ፥ ለዘላለም ትኖራለህ፥ መታሰቢያህም ለልጅ ልጅ ነው።",
    "13": "አንተ ተነስ ፅዮንንም ይቅር በላት፥ የምህረትዋ ጊዜ ነውና፥ ዘመንዋም ደርሶአልና፤",
    "14": "ባርያዎችህም ድንጋዮችዋን ወድደዋልና፥ ለመሬትዋም አዝነዋልና።",
    "15": "አቤቱ፥ አህዛብ ስምህን፥ ነገስታትም ሁሉ ክብርህን ይፈራሉ፤",
    "16": "እግዚአብሔር ፅዮንን ይሰራታልና፥ በክብሩም ይገለጣልና።",
    "17": "ወደ ችግረኞች ፀሎት ተመለከተ፥ ልመናቸውንም አልናቀም።",
    "18": "ይህ ለሚመጣ ትውልድ ይፃፍ፥ የሚፈጠርም ህዝብ ለእግዚአብሔር እልል ይላል፤",
    "19": "እግዚአብሔር ከመቅደሱ ከፍታ ሆኖ ተመልክቶአልና፥ ከሰማይ ሆኖ ምድርን አይቶአልና፤",
    "20": "የእስረኞችን ጩኸት ይሰማ ዘንድ፥ ሊገድሉ የተፈረደባቸውን ያድን ዘንድ፤",
    "21": "የእግዚአብሔርን ስም በፅዮን ምስጋናውንም በኢየሩሳሌም ይናገሩ ዘንድ፤",
    "22": "አህዛብ በአንድነት በተሰበሰቡ ጊዜ መንግስታትም ለእግዚአብሔር ይገዙ ዘንድ።",
    "23": "በሃይሉ ጎዳና መለሰለት፦ የዘመኔን አነስተኛነት ንገረኝ።",
    "24": "በዘመኔ እኩሌታ አትውሰደኝ፤ አመቶችህ ለልጅ ልጅ ናቸው።",
    "25": "አቤቱ፥ አንተ ከጥንት ምድርን መሰረትህ፥ ሰማያትም የእጅህ ስራ ናቸው።",
    "26": "እነርሱ ይጠፋሉ፥ አንተ ግን ትኖራለህ፤ ሁላቸው እንደ ልብስ ያረጃሉ፥ እንደ መጎናፀፊያም ትለውጣቸዋለህ፥ ይለወጡማል፤",
    "27": "አንተ ግን ያው አንተ ነህ፥ አመቶችህም ከቶ አያልቁም።",
    "28": "የባርያዎችህም ልጆች ይኖራሉ፥ ዘራቸውም ለዘላለም ትፀናለች።",
    "0": "ባዘነና ልመናውን በእግዚአብሔር ፊት ባፈሰሰ ጊዜ የችግረኛ ፀሎት።"
}