{
    "1": "ሃሌ ሉያ። እግዚአብሔርን ከሰማያት አመስግኑት፤ በአርያም አመስግኑት።",
    "2": "መላእክቱ ሁሉ፥ አመስግኑት፤ ሰራዊቱ ሁሉ፥ አመስግኑት።",
    "3": "ፀሃይና ጨረቃ፥ አመስግኑት፤ ከዋክብትና ብርሃን ሁሉ፥ አመስግኑት።",
    "4": "ሰማየ ሰማያት፥ አመስግኑት፤ የሰማያት በላይም ውሃ።",
    "5": "እርሱ ብሎአልና፥ ሆኑም፤ እርሱም አዝዞአልና፥ ተፈጠሩም፤ የእግዚአብሔርን ስም ያመስግኑት።",
    "6": "ለዘላለም አለም አቆማቸው፤ ትእዛዝን ሰጠ፥ አያልፉምም።",
    "7": "እባቦች ጥልቆችም ሁሉ፥ እግዚአብሔርን ከምድር አመስግኑት፤",
    "8": "እሳትና በረዶ አመዳይና ውርጭ፥ ቃሉን የሚያደርግ አውሎ ነፋስም፤",
    "9": "ተራሮች ኮረብቶችም ሁሉ፥ የሚያፈራም ዛፍ ዝግባም ሁሉ፤",
    "10": "አራዊትም እንስሳትም ሁሉ፥ ተንቀሳቃሾችም የሚበርሩ ወፎችም፤",
    "11": "የምድር ነገስታት አህዛብም ሁሉ፥ አለቆች የምድርም ፈራጆች ሁሉ፥",
    "12": "ጉልማሶችና ቆነጃጅቶች፥ ሽማግሌዎችና ልጆች፤",
    "13": "የእግዚአብሔርን ስም ያመስግኑ፤ ስሙ ብቻውን ከፍ ከፍ ብሎአልና፥ ምስጋናውም በሰማይና በምድር ላይ ነው።",
    "14": "የህዝቡንም ቀንድ ከፍ ከፍ ያደርጋል፤ የቅዱሳኑንም ሁሉ ምስጋና ወደ እርሱ ለቀረበ ለእስራኤል ልጆች ህዝብ ከፍ ከፍ ያደርጋል። ሃሌ ሉያ።",
    "0": "የሃጌና የዘካርያስ መዝሙር።"
}