{
    "1": "አህዛብ ለምን ያጉረመርማሉ? ወገኖችስ ለምን ከንቱን ይናገራሉ?",
    "2": "የምድር ነገስታት ተነሱ፥ አለቆችም በእግዚአብሔርና በመሲሁ ላይ እንዲህ ሲሉ ተማከሩ።",
    "3": "ማሰርያቸውን እንበጥስ፥ ገመዳቸውንም ከእኛ እንጣል።",
    "4": "በሰማይ የሚኖር እርሱ ይስቃል፥ ጌታም ይሳለቅባቸዋል።",
    "5": "በዚያን ጊዜ በቁጣው ይናገራቸዋል፥ በመአቱም ያውካቸዋል።",
    "6": "እኔ ግን ንጉሴን ሾምሁ በተቀደሰው ተራራዬ በፅዮን ላይ።",
    "7": "ትእዛዙን እናገራለሁ፤ እግዚአብሔር አለኝ፦ አንተ ልጄ ነህ፥ እኔ ዛሬ ወለድሁህ።",
    "8": "ለምነኝ፥ አህዛብን ለርስትህ የምድርንም ዳርቻ ለግዛትህ እሰጥሃለሁ።",
    "9": "በብረት በትር ትጠብቃቸዋለህ፥ እንደ ሸክላ ሰሪ እቃዎች ትቀጠቅጣቸዋለህ።",
    "10": "አሁንም እናንት ነገስታት፥ ልብ አድርጉ፤ እናንት የምድር ፈራጆችም፥ ተገሰፁ።",
    "11": "ለእግዚአብሔር በፍርሃት ተገዙ፥ በረአድም ደስ ይበላችሁ።",
    "12": "ተግሳፁን ተቀበሉ ጌታ እንዳይቆጣ እናንተም በመንገድ እንዳትጠፉ፥ ቁጣው ፈጥና ትነድዳለችና። በእርሱ የታመኑ ሁሉ የተመሰገኑ ናቸው።"
}