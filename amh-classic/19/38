{
    "1": "አቤቱ፥ በቁጣህ አትቅሰፈኝ፥ በመአትህም አትገስፀኝ።",
    "2": "ፍላፆችህ ወግተውኛልና፥ እጅህንም አክብደህብኛልና።",
    "3": "ከቁጣህ የተነሳ ለስጋዬ ጤና የለውም፤ ከሃጢአቴም የተነሳ ለአጥንቶቼ ሰላም የላቸውም።",
    "4": "ሃጢአቴ በራሴ ላይ ከፍ ከፍ ብሎአልና፥ እንደ ከባድ ሸክምም በላዬ ከብዶአልና።",
    "5": "ከስንፍናዬ የተነሳ ቁስሌ ሸተተ በሰበሰም፤",
    "6": "እጅግ ጎሰቆልሁ ተዋረድሁም፥ ሁልጊዜም በትካዜ እመላለሳለሁ፤",
    "7": "ነፍሴ ስድብን ተሞልታለችና፥ ለስጋዬም ጤና የላትምና።",
    "8": "ታመምሁ እጅግም ተቸገርሁ፥ ከልቤ ውዝዋዜም የተነሳ ጮህሁ።",
    "9": "አቤቱ፥ ፈቃዴ ሁሉ በፊትህ ነው፥ ጭንቀቴም ከአንተ አይሰወርም።",
    "10": "ልቤ ደነገጠብኝ፥ ሃይሌም ተወችኝ፥ የአይኖቼም ብርሃን ፈዘዘ።",
    "11": "ወዳጆቼም ባልንጀሮቼም ከቁስሌ ገለል ብለው ቆሙ፥ ዘመዶቼም ርቀው ቆሙ።",
    "12": "ነፍሴንም የሚሹአት በረቱብኝ፥ መከራዬንም የሚፈልጉ ከንቱን ተናገሩ፥ ሁልጊዜም በሽንገላ ይመክራሉ።",
    "13": "እኔ ግን እንደማይሰማ ደንቆሮ፥ አፉንም እንደማይከፍት ዲዳ ሆንሁ።",
    "14": "እንደማይሰማ ሰው በአፉም ተግሳፅ እንደሌለው ሰው ሆንሁ።",
    "15": "አቤቱ፥ በአንተ ታምኛለሁና፤ አቤቱ አምላኬ፥ አንተ ትሰማኛለህ።",
    "16": "ጠላቶቼ በእኔ ላይ ደስ እንዳይላቸው ብያለሁና፥ እግሮቼም ቢሰናከሉ ራሳቸውን በእኔ ላይ ከፍ ከፍ ያደርጋሉ።",
    "17": "እኔስ ወደ ማንከስ ቀርቤአለሁና፥ ቁስሌም ሁልጊዜም በፊቴ ነውና።",
    "18": "በደሌን እናገራለሁና፥ ስለ ሃጢአቴም እተክዛለሁ።",
    "19": "ጠላቶቼ ህያዋን ናቸው ይበረቱብኝማል፥ በጠማማነትም የሚጠሉኝ በዙ።",
    "20": "ፅድቅን ስለ ተከተልሁ፥ በበጎ ፋንታ ክፉን የሚመልሱልኝ ይጠሉኛል።",
    "21": "አቤቱ፥ አንተ አትጣለኝ፤ አምላኬ፥ ከኔ አትራቅ።",
    "22": "አቤቱ መድሃኒቴ፥ እኔን ለመርዳት ፍጠን።",
    "0": "ለሰንበት መታሰቢያ የዳዊት መዝሙር።"
}