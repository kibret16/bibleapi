{
    "1": "ቆይቼ እግዚአብሔር ደጅ ጠናሁት፥ እርሱም ዘንበል አለልኝ ጩህቴንም ሰማኝ።",
    "2": "ከጥፋት ጉድጓድ ከረግረግም ጭቃ አወጣኝ፥ እግሮቼንም በድንጋይ ላይ አቆማቸው፥ አረማመዴንም አፀና።",
    "3": "አዲስ ዝማሬን ለአምላካችን ምስጋና በአፌ ጨመረ፤ ብዙዎች ያያሉ ይፈሩማል፥ በእግዚአብሔርም ይታመናሉ።",
    "4": "እግዚአብሔርን የታመነ ወደ ትእቢተኛና ወደ ሃሰተኛ ያልተመለከተ ሰው ምስጉን ነው።",
    "5": "አቤቱ አምላኬ፥ ያደረግኸው ተአምራት ብዙ ነው፥ አሳብህንም ምንም የሚመስለው የለም፤ ባወራም ብናገርም ከቁጥር ሁሉ በዛ።",
    "6": "መስዋእትንና ቁርባንን አልወደድህም፤ ስጋን አዘጋጀህልኝ፤ የሚቃጠለውንና ስለ ሃጢአት የሚቀርበውን መስዋእት አልሻህም።",
    "7": "በዚያን ጊዜ አልሁ፦ እነሆ፥ መጣሁ፤ ስለ እኔ በመፅሃፍ ራስ ተፅፎአል፤",
    "8": "አምላኬ ሆይ፥ ፈቃድህን ለማድረግ ወደድሁ፥ ህግህም በልቤ ውስጥ ነው።",
    "9": "በታላቅ ጉባኤ ፅድቅን አወራሁ፤ እነሆ፥ ከንፈሮቼን አልከለክልም አቤቱ፥ አንተ ፅድቄን ታውቃለህ።",
    "10": "እውነትህንም በልቤ ውስጥ አልሰወርሁም፥ ማዳንህንም ተናገርሁ፤ ምህረትህንና እውነትህን ከታላቅ ጉባኤ አልሰወርሁም።",
    "11": "አቤቱ፥ አንተ ምህረትህን ከእኔ አታርቅ፤ ቸርነትህና እውነትህ ዘወትር ይጠብቁኝ።",
    "12": "ቁጥር የሌላት ክፋት አግኝታኛለችና፤ ሃጢአቶቼ ያዙኝ፥ ማየትም ተስኖኛል፤ ከራሴ ጠጉር ይልቅ በዙ፥ ልቤም ተወኝ።",
    "13": "አቤቱ፥ ታድነኝ ዘንድ ፍቀድ፤ አቤቱ፥ እኔን ለመርዳት ፍጠን።",
    "14": "ነፍሴን ለማጥፋት የሚወድዱ ይፈሩ፥ በአንድነትም ይጎስቁሉ፤ በእኔ ላይ ክፋትን ሊያደርጉ የሚወድዱ ወደ ኋላቸው ይመለሱ ይጎስቁሉም።",
    "15": "እሰይ እሰይ የሚሉኝ እፍረታቸውን ወዲያው ይከፈሉ።",
    "16": "አቤቱ፥ የሚፈልጉህ ሁሉ በአንተ ደስ ይበላቸው ሃሴትም ያድርጉ፤ ሁልጊዜ ማዳንህን የሚወድዱ ዘወትር፦እግዚአብሔር ታላቅ ይሁን ይበሉ።",
    "17": "እኔ ችግረኛና ምስኪን ነኝ፥ ጌታ ግን ያስብልኛል፤ አንተ ረዳቴና መድሃኒቴ ነህ፤ አምላኬ ሆይ፥ አትዘግይ።",
    "0": "ለመዘምራን አለቃ የዳዊት መዝሙር።"
}