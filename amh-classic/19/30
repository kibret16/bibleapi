{
    "1": "አቤቱ፥ ተቀብለኸኛልና፥ ጠላቶቼንም ደስ አላሰኘህብኝምና ከፍ ከፍ አደርግሃለሁ።",
    "2": "አቤቱ አምላኬ፥ ወደ አንተ ጮህሁ ምህረትም አደረግህልኝ።",
    "3": "አቤቱ፥ ነፍሴን ከሲኦል አወጣሃት፥ ወደ ጉድጓድም እንዳልወርድ አዳንኸኝ።",
    "4": "ቅዱሳን ሆይ፥ ለእግዚአብሔር ዘምሩ፥ ለቅድስናውም መታሰቢያ አመስግኑ።",
    "5": "ቁጣው ለጥቂት ጊዜ ነው፥ ሞገሱ ግን ለህይወት ዘመን፤ ልቅሶ ማታ ይመጣል፥ ጥዋት ግን ደስታ ይሆናል።",
    "6": "እኔም በደስታዬ፦ ለዘላለም አልታወክም አልሁ።",
    "7": "አቤቱ፥ በፈቃድህ ለህይወቴ ሃይልን ሰጠሃት፤ ፊትህን መለስህ፥ እኔም ደነገጥሁ።",
    "8": "አቤቱ፥ ወደ አንተ ጠራሁ፥ ወደ አምላኬም ለመንሁ።",
    "9": "ወደ ጥፋት ብወርድ በደሜ ምን ጥቅም አለ? አፈር ያመሰግንሃልን? እውነትህንም ይናገራልን?",
    "10": "እግዚአብሔር ሰማ ማረኝም፤ እግዚአብሔር ረዳቴ ሆነኝ።",
    "11": "ክብሬ ትዘምርልህ ዘንድ ዝምም እንዳትል ልቅሶዬን ለደስታ ለወጥህልኝ፥ ማቄን ቀድደህ ደስታንም አስታጠቅኸኝ።",
    "12": "አቤቱ አምላኬ፥ ለዘላለም አመሰግንሃለሁ።",
    "0": "ለቤቱ መመረቅ ምስጋና የዳዊት መዝሙር።"
}