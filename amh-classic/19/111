{
    "1": "ሃሌ ሉያ። አቤቱ፥ በቅኖች ሸንጎ በጉባኤም በፍፁም ልቤ አመሰግንሃለሁ።",
    "2": "የእግዚአብሔር ስራ ታላቅ ናት፥ ደስ በሚሰኙባት ሁሉ ዘንድ የተፈለገች ናት።",
    "3": "ስራው ምስጋናና ግርማ ነው፤ ፅድቁም ለዘላለም ይኖራል።",
    "4": "ለተአምራቱ መታሰቢያን አደረገ፤ እግዚአብሔር መሓሪና ይቅር ባይ ነው።",
    "5": "ለሚፈሩት ምግብን ሰጣቸው፤ ኪዳኑንም ለዘላለም ያስባል።",
    "6": "የአህዛብን ርስት ይሰጣቸው ዘንድ ለህዝቡ የስራውን ብርታት አሳየ።",
    "7": "የእጆቹ ስራ እውነትና ፍርድ ነው፤ ትእዛዙም ሁሉ የታመነ ነው፥",
    "8": "ለዘላለምም የፀና ነው፥ በእውነትና በቅንም የተሰራ ነው።",
    "9": "መድሃኒትንም ለህዝቡ ሰደደ፥ ኪዳኑንም ለዘላለም አዘዘ፤ ስሙ የተቀደሰና የተፈራ ነው።",
    "10": "የጥበብ መጀመሪያ እግዚአብሔርን መፍራት ነው፥ ለሚያደርጓትም ሁሉ ደህና ማስተዋል አላቸው፤ ምስጋናውም ለዘላለም ይኖራል።"
}