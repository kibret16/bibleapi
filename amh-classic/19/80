{
    "1": "ዮሴፍን እንደ መንጋ የምትመራ፥ የእስራኤል ጠባቂ ሆይ፥ አድምጥ፤ በኪሩቤል ላይ የምትቀመጥ፥ ተገለጥ።",
    "2": "በኤፍሬምና በብንያም በምናሴም ሃይልህን አንሳ እኛንም ለማዳን ና።",
    "3": "አቤቱ፥ መልሰን፥ ፊትህንም አብራ፥ እኛም እንድናለን።",
    "4": "የሰራዊት አምላክ አቤቱ፥ በባርያህ ፀሎት ላይ እስከ መቼ ትቆጣለህ?",
    "5": "የእንባ እንጀራን ትመግበናለህ፥ እንባም በስፍር ታጠጣናለህ።",
    "6": "ለጎረቤቶቻችን ክርክር አደረግኸን፥ ጠላቶቻችንም በላያችን ተሳለቁብን።",
    "7": "የሰራዊት አምላክ አቤቱ፥ መልሰን፥ ፊትህንም አብራ፥ እኛም እንድናለን።",
    "8": "ከግብፅ የወይን ግንድ አመጣህ፤ አህዛብን አባረርህ እርስዋንም ተከልህ።",
    "9": "በፊትዋም ስፍራን አዘጋጀህ፥ ስሮችዋንም ተከልህ ምድርንም ሞላች።",
    "10": "ጥላዋ ተራሮችን ከደነ፥ ጫፎችዋም እንደ እግዚአብሔር ዝግባ ሆኑ።",
    "11": "ቅርንጫፎችዋንም እስከ ባህር፥ ቡቃያዋንም እስከ ወንዙ ዘረጋች።",
    "12": "አጥርዋን ለምን አፈረስህ? መንገድ አላፊም ሁሉ ይቀጥፋታል።",
    "13": "የዱር እርያ አረከሳት፥ የአገር አውሬም ተሰማራባት።",
    "14": "የሰራዊት አምላክ ሆይ፥ እንግዲህ ተመለስ፤ ከሰማይ ተመልከት፥ እይም፥ ይህችንም የወይን ግንድ ጎብኝ።",
    "15": "በሰው ልጅ ለአንተ ያፀናኸውን ቀኝህ የተከላትን አንሳ።",
    "16": "በእሳት ተቃጥላለች ተነቅላማለች ከፊትህ ተግሳፅም የተነሳ ይጠፋሉ።",
    "17": "ለአንተ ባፀናኸው በሰው ልጅ ላይ፥ በቀኝህ ሰው ላይ እጅህ ትሁን።",
    "18": "ከአንተም አንራቅ፤ አድነን ስምህንም እንጠራለን።",
    "19": "የሰራዊት አምላክ አቤቱ፥ መልሰን፥ ፊትህንም አብራ፥ እኛም እንድናለን።",
    "0": "ለመዘምራን አለቃ በመለከቶች ስለ አሶራውያን የአሳፍ የምስክር መዝሙር።"
}