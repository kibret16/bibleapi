{
    "1": "አቤቱ፥ ፀሎቴን ስማ፤ በእውነትህ ልመናዬን አድምጥ፥ በፅድቅህም መልስልኝ።",
    "2": "ህያው ሁሉ በፊትህ ፃድቅ አይደለምና ከባርያህ ጋር ወደ ፍርድ አትግባ።",
    "3": "ጠላትህ ነፍሴን አሳድዶአታል፥ ህይወቴንም በምድር ውስጥ አጎስቁሎአታል፤ ቀድሞ እንደ ሞተ ሰው በጨለማ አኑሮኛል።",
    "4": "ነፍሴ በውስጤ አለቀችብኝ፥ ልቤም በውስጤ ደነገጠብኝ።",
    "5": "የቀድሞውን ዘመን አሰብሁ፥ ስራህንም ሁሉ አሰላሰልሁ፤ የእጅህንም ስራ ተመለከትሁ።",
    "6": "እጆቼን ወደ አንተ ዘረጋሁ፤ ነፍሴም እንደ ምድረ በዳ አንተን ተጠማች።",
    "7": "አቤቱ፥ ፈጥነህ ስማኝ፤ ነፍሴ አልቃለች፤ ፊትህን ከኔ አትመልስ፥ ወደ ጉድጓድም እንደሚወርዱ አልሁን።",
    "8": "አንተን ታምኛለሁና በማለዳ ምህረትህን አሰማኝ፤ አቤቱ፥ ነፍሴን ወደ አንተ አንስቻለሁና የምሄድበትን መንገድ አስታውቀኝ።",
    "9": "አቤቱ፥ ወደ አንተ ተማፅኛለሁና ከጠላቶቼ አድነኝ።",
    "10": "አንተ አምላኬ ነህና ፈቃድህን ለማድረግ አስተምረኝ፤ ቅዱስ መንፈስህም በፅድቅ ምድር ይምራኝ።",
    "11": "አቤቱ፥ ስለ ስምህ ህያው አድርገኝ፤ በፅድቅህም ነፍሴን ከመከራዋ አውጣት።",
    "12": "በምህረትህ ጠላቶቼን ደምስሳቸው፥ እኔ ባርያህ ነኝና ነፍሴን የሚያስጨንቁአትን ሁሉ አጥፋቸው።",
    "0": "ልጁ ባሳደደው ጊዜ የዳዊት መዝሙር።"
}