{
    "1": "አቤቱ፥ ስለ ምን ለዘወትር ጣልኸኝ? በማሰማርያህ በጎች ላይስ ቁጣህን ስለ ምን ተቆጣህ?",
    "2": "አስቀድመህ የፈጠርሃትን ማህበርህን፥ የተቤዤሃትንም የርስትህን በትር፥ በእርስዋ ያደርህባትን የፅዮንን ተራራ አስብ።",
    "3": "ጠላት በቅዱሳንህ ላይ እንደ ከፋ መጠን፥ ሁልጊዜም በትእቢታቸው ላይ እጅህን አንሳ።",
    "4": "ጠላቶችህ በበአል መካከል ተመኩ፤ የማያውቁትንም ምልክት ምልክታቸው አደረጉ።",
    "5": "እንደ ላይኛው መግቢያ ውስጥ በዱር እንዳሉም እንጨቶች፥ በመጥረቢያ በሮችዋን ሰበሩ።",
    "6": "እንዲሁ በመጥረቢያና በመዶሻ ሰበሩአት።",
    "7": "መቅደስህን በእሳት አቃጠሉ፤ የስምህንም ማደሪያ በምድር ውስጥ አረከሱ።",
    "8": "አንድ ሆነው በልባቸው በየህዝባቸው። ኑ፥ የእግዚአብሔርን በአሎች ከምድር እንሻር አሉ።",
    "9": "ምልክታችንን አናይም ከእንግዲህ ወዲህም ነቢይ የለም፤ እስከ መቼ እንዲኖር የሚያውቅ በኛ ዘንድ የለም።",
    "10": "አቤቱ፥ ጠላት እስከ መቼ ይሳደባል? ስምህን ጠላት ሁልጊዜ ያቃልላልን?",
    "11": "ቀኝህን በብብትህ መካከል፥ እጅህንም ፈፅመህ ለምን ትመልሳለህ?",
    "12": "እግዚአብሔር ግን ከአለም አስቀድሞ ንጉስ ነው፥ በምድርም መካከል መድሃኒትን አደረገ።",
    "13": "አንተ ባህርን በሃይልህ አፀናሃት፤ አንተ የእባቦችን ራስ በውሃ ውስጥ ሰበርህ።",
    "14": "አንተም የዘንዶውን ራሶች ቀጠቀጥህ፤ ለኢትዮጵያ ሰዎችም ምግባቸውን ሰጠሃቸው።",
    "15": "አንተ ምንጮቹንና ፈሳሾቹን ሰነጠቅህ፤ አንተ ሁልጊዜ የሚፈስሱትን ወንዞች አደረቅህ።",
    "16": "ቀኑ የአንተ ነው ሌሊቱም የአንተ ነው፤ አንተ ፀሓዩንና ጨረቃውን አዘጋጀህ።",
    "17": "አንተ የምድርን ዳርቻ ሁሉ ሰራህ፤ በጋንም ክረምትንም አንተ አደረግህ።",
    "18": "ይህን ፍጥረትህን አስብ። ጠላት እግዚአብሔርን ተላገደ፥ ሰነፍ ህዝብም ስሙን አስቆጣ።",
    "19": "የምትገዛልህን ነፍስ ለአራዊት አትስጣት፤ የችግረኞችህን ነፍስ ለዘወትር አትርሳ።",
    "20": "ወደ ኪዳንህ ተመልከት፥ የምድር የጨለማ ስፍራዎች በሃጥአን ቤቶች ተሞልተዋልና።",
    "21": "ችግረኛ አፍሮ አይመለስ፤ ችግረኛና ምስኪን ስምህን ያመሰግናሉ።",
    "22": "አቤቱ፥ ተነስ በቀልህንም ተበቀል፤ ሰነፎች ሁልጊዜም የተላገዱህን አስብ።",
    "23": "የባርያዎችህን ቃል አትርሳ፤ የጠላቶችህ ኩራት ሁልጊዜ ወደ አንተ ይወጣል።",
    "0": "የአሳፍ ትምህርት።"
}