{
    "1": "እግዚአብሔር አምላኬ ይባረክ፥ ለእጆቼ ሰልፍን፥ ለጣቶቼም ዘመቻን የሚያስተምር፤",
    "2": "መሓሪዬና መሸሸጊያዬ፥ መጠጊያዬና መድሃኒቴ፤ ረዳቴና መታመኛዬም፤ ህዝቤንም ከእኔ በታች የሚያስገዛልኝ።",
    "3": "አቤቱ፥ እርሱን ታውቀው ዘንድ ሰው ምንድር ነው? ታስብለት ዘንድ የሰው ልጅ ምንድር ነው?",
    "4": "ሰው ከንቱን ነገር ይመስላል፤ ዘመኑ እንደ ጥላ ያልፋል።",
    "5": "አቤቱ፥ ሰማዮችህን ዝቅ ዝቅ አድርጋቸው ውረድም፤ ተራሮችን ዳስሳቸው ይጢሱም።",
    "6": "መብረቆችህን ብልጭ አድርጋቸው በትናቸውም፤ ፍላፆችህን ላካቸው አስደንግጣቸውም።",
    "7-8": "እጅህን ከአርያም ላክ አድነኝም ከብዙ ውሆች፥ አፋቸውም ምናምንን ከሚናገር፥ ቀኛቸው የሃሰት ቀኝ ከሆነ፥ ከባእድ ልጆች እጅ አስጥለኝ።",
    "9": "አቤቱ፥ አዲስ ቅኔ እቀኛልሃለሁ፤ አስር አውታር ባለው በገና እዘምርልሃለሁ።",
    "10": "ለነገስታት መድሃኒትን የሚሰጥ፥ ባርያውን ዳዊትን ከክፉ ሰይፍ የሚያድነው እርሱ ነው።",
    "11": "አድነኝ፥ አፋቸውም ምናምንን ከሚናገር፥ ቀኛቸውም የሃሰት ቀኝ ከሆነ፥ ከባእድ ልጆች እጅ አስጥለኝ።",
    "12": "ልጆቻቸው በጉልማስነታቸው እንደ አዲስ አትክልት የሆኑ፥ ሴቶች ልጆቻቸውም እንደ እልፍኝ ያማሩና ያጌጡ፤",
    "13": "እቃ ቤቶቻቸውም የተሞሉ በየአይነቱ እቃ የሚሰጡ፥ በጎቻቸውም ብዙ የሚወልዱ፥ በማሰማርያቸውም የሚበዙ፥",
    "14": "ላሞቻቸውም የሚሰቡ፤ ቅጥራቸውም መፍረሻና መውጫ የሌለው፥ በአደባባዮቻቸውም ዋይታ የሌለ፤",
    "15": "እንደዚህ የሚሆን ህዝብ የተመሰገነ ነው፤ እግዚአብሔር አምላኩ የሆነ ህዝብ ምስጉን ነው።",
    "0": "ስለ ጎልያድ የዳዊት መዝሙር።"
}