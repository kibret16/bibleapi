{
    "1": "ልቤ መልካም ነገርን አፈለቀ፥ እኔ ስራዬን ለንጉስ እነግራለሁ፤ አንደበቴ እንደ ፈጣን ፀሓፊ ብርእ ነው።",
    "2": "ውበትህ ከሰው ልጆች ይልቅ ያምራል፤ ሞገስ በከንፈሮችህ ፈሰሰ፤ ስለዚህ እግዚአብሔር ለዘላለም ባረከህ።",
    "3": "ሃያል ሆይ፥ በቁንጅናህና በውበትህ ሰይፍህን በወገብህ ታጠቅ።",
    "4": "ስለ ቅንነትና ስለ የዋህነት ስለ ፅድቅም አቅና ተከናወን ንገስም፤ ቀኝህም በክብር ይመራሃል።",
    "5": "ሃያል ሆይ፥ ፍላፃዎችህ የተሳሉ ናቸው፥ እነርሱም በንጉስ ጠላቶች ልብ ውስጥ ይገባሉ፥ አህዛብም በበታችህ ይወድቃሉ።",
    "6": "አምላክ ሆይ፥ ዙፋንህ ለዘላለም ነው፤ የመንግስትህ በትር የቅንነት በትር ነው።",
    "7": "ፅድቅን ወደድህ አመፃንም ጠላህ፤ ስለዚህ ከባልንጀሮችህ ይልቅ እግዚአብሔር አምላክ የደስታ ዘይትን ቀባህ።",
    "8": "በልብሶችህ ሁሉ ከርቤና ሽቱ ዝባድም አሉ፤ ከዝሆን ጥርሶች አዳራሽ ደስ ያሰኙሃል።",
    "9": "የንጉሶች ሴት ልጆች ለክብርህ ናቸው፤ በወርቅ ልብስ ተጎናፅፋና ተሸፋፍና ንግስቲቱ በቀኝህ ትቆማለች።",
    "10": "ልጄ ሆይ፥ ስሚ እዪ ጆሮሽንም አዘንብዪ፤ ወገንሽን ያባትሽንም ቤት እርሺ፤",
    "11": "ንጉስ ውበትሽን ወድዶአልና፥ እርሱ ጌታሽ ነውና።",
    "12": "የጢሮስ ሴቶች ልጆች እጅ መንሻን ይዘው ይሰግዱለታል። የምድር ባለጠጎች አህዛብ በፊትህ ይማለላሉ።",
    "13": "ለሃሴቦን ንጉስ ልጅ ሁሉ ክብርዋ ነው፤ ልብስዋ የወርቅ መጎናፀፊያ ነው።",
    "14": "በኋላዋ ደናግሉን ለንጉስ ይወስዳሉ፥ ባልንጀሮችዋንም ወደ አንተ ያቀርባሉ፤",
    "15": "በደስታና በሃሴት ይወስዱአቸዋል፥ ወደ ንጉስ እልፍኝም ያስገቡአቸዋል።",
    "16": "በአባቶችሽ ፋንታ ልጆች ተወለዱልሽ፥ በምድርም ሁሉ ላይ ገዥዎች አድርገሽ ትሾሚያቸዋለሽ።",
    "17": "ለልጅ ልጅ ሁሉ ስምሽን ያሳስባሉ፤ ስለዚህ ለአለምና ለዘላለም፡፡ አህዛብ ይገዙልሃል።",
    "0": "ለመዘምራን አለቃ በመለኮቶች የቆሬ ልጆች ትምህርት የፍቅር መዝሙር።"
}