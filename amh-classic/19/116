{
    "1": "እግዚአብሔር የልመናዬን ድምፅ ሰምቶአልና ወደድሁት።",
    "2": "ጆሮውን ወደ እኔ አዘንብሎአልና በዘመኔ ሁሉ እጠራዋለሁ።",
    "3": "የሞት ጣር ያዘኝ፥ የሲኦልም ህማም አገኘኝ፤ ጭንቀትንና መከራን አገኘሁ።",
    "4": "የእግዚአብሔርንም ስም ጠራሁ፦ አቤቱ፥ ነፍሴን አድናት።",
    "5": "እግዚአብሔር መሓሪና ፃድቅ ነው፥ አምላካችንም ይቅር ባይ ነው።",
    "6": "እግዚአብሔር ህፃናትን ይጠብቃል፤ ተቸገርሁ እርሱም አዳነኝ።",
    "7": "ነፍሴ ሆይ፥ ወደ እረፍትሽ ተመለሺ፥ እግዚአብሔር መልካም አድርጎልሻልና፤",
    "8": "ነፍሴን ከሞት፥ አይኔንም ከእንባ፥ እግሬንም ከመሰናከል አድኖአልና።",
    "9": "በህያዋን አገር በእግዚአብሔር ፊት እሄዳለሁ።",
    "10": "አመንሁ ስለዚህም ተናገርሁ፤ እኔም እጅግ ተቸገርሁ።",
    "11": "እኔም ከድንጋጤዬ የተነሳ፦ ሰው ሁሉ ሃሰተኛ ነው አልሁ።",
    "12": "ስላደረገልኝ ሁሉ ለእግዚአብሔር ምንን እመልሳለሁ?",
    "13": "የመድሃኒትን ፅዋ እቀበላለሁ፥ የእግዚአብሔርንም ስም እጠራለሁ።",
    "14": "በህዝቡ ሁሉ ፊት ስእለቴን ለእግዚአብሔር እፈፅማለሁ።",
    "15": "የቅዱሳኑ ሞት በእግዚአብሔር ፊት የከበረ ነው።",
    "16": "አቤቱ፥ እኔ ባርያህ ነኝ፥ ባርያህ ነኝ፥ የሴት ባርያህም ልጅ ነኝ፤ ሰንሰለቴን ሰበርህ።",
    "17": "ለአንተ የምስጋና መስዋእትን እሰዋለሁ፥ የእግዚአብሔርንም ስም እጠራለሁ።",
    "18": "በህዝቡ ሁሉ ፊት ስእለቴን ለእግዚአብሔር እፈፅማለሁ፥",
    "19": "በእግዚአብሔር ቤት አደባባይ፥ ኢየሩሳሌም ሆይ፥ በመካከልሽም። ሃሌ ሉያ፡፡",
    "0": "ሃሌ ሉያ።"
}