{
    "1": "አቤቱ፥ በልቤ ሁሉ አመሰግንሃለሁ፥ ተአምራትህንም ሁሉ እነግራለሁ።",
    "2": "በአንተ ደስ ይለኛል፥ ሃሴትንም አደርጋለሁ፤ ልኡል ሆይ፥ ለስምህ እዘምራለሁ።",
    "3": "ጠላቶቼ ወደ ኋላ በተመለሱ ጊዜ፥ ይሰናከላሉ ከፊትህም ይጠፋሉ።",
    "4": "ፍርዴንና በቀሌን አድርገህልኛልና፤ ፅድቅን እየፈረድህ በዙፋንህ ላይ ተቀመጥህ።",
    "5": "አህዛብን ገሰፅህ፥ ዝንጉዎችንም አጠፋህ፥ ስማቸውንም ለዘላለም ደመሰስህ።",
    "6": "ጠላቶች በጦር ለዘላለም ጠፉ፥ ከተሞቻቸውንም አፈረስህ፥ ዝክራቸውም በአንድነት ጠፋ።",
    "7": "እግዚአብሔር ግን ለዘላለም ይኖራል፥ ዙፋኑንም ለመፍረድ አዘጋጀ",
    "8": "እርሱም አለምን በፅድቅ ይፈርዳታል፥ አህዛብንም በቅንነት ይዳኛቸዋል።",
    "9": "እግዚአብሔርም ለድሆች መጠጊያ ሆናቸው፥ እርሱም በመከራቸው ጊዜ ረዳታቸው ነው።",
    "10": "ስምህን የሚያውቁ ሁሉ በአንተ ይታመናሉ፥ አቤቱ፥ የሚሹህን አትተዋቸውምና።",
    "11": "በፅዮን ለሚኖር ለእግዚአብሔር ዘምሩ፥ በአህዛብም መካከል አደራረጉን ንገሩ፤",
    "12": "ደማቸውን የሚመራመር እርሱ አስቦአልና፥ የድሆችንም ጩኸት አልረሳምና።",
    "13": "አቤቱ፥ እዘንልኝ፥ ጠላቶቼም የሚያመጡብኝን መከራ እይ፥ ከሞት ደጆች ከፍ ከፍ የምታደርገኝ፤",
    "14": "ምስጋናውን ሁሉ እናገር ዘንድ በፅዮን ልጅ በደጆችዋ በማዳንህ ደስ ይለኛል።",
    "15": "አህዛብ በሰሩት ጉድጓድ ወደቁ፥ በዚያችም በሸሸጓት ወጥመድ እግራቸው ተጠመደች።",
    "16": "እግዚአብሔር ፍርድን በማድረግ የታወቀ ነው፤ ሃጢአተኛው በእጆቹ ስራ ተጠመደ።",
    "17": "ሃጢአተኞች ወደ ሲኦል ይመለሳሉ፥ እግዚአብሔርን የሚረሱ አህዛብም ሁሉ።",
    "18": "ድሃ ለዘላለም አይረሳምና፥ የችግረኞችም ተስፋቸው ለዘላለም አይጠፋም።",
    "19": "አቤቱ፥ ተነስ፤ ሰውም አይበርታ፥ አህዛብም በፊትህ ይፈረድባቸው።",
    "20": "አቤቱ፥ ፍርሃትን በላያቸው ጫንባቸው፤ አህዛብ ሰዎች እንደ ሆኑ ይወቁ።"
}