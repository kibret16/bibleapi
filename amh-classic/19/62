{
    "1": "ነፍሴ ለእግዚአብሔር የምትገዛ አይደለችምን? መድሃኒቴ ከእርሱ ዘንድ ናትና።",
    "2": "እርሱ አምላኬ መድሃኒቴም ነውና፤ እርሱ መጠጊያዬ ነው፥ እጅግም አልታወክም።",
    "3": "እስከ መቼ በሰው ላይ ትቆማላችሁ? እናንተ ሁላችሁ እንዳዘነበለ ግድግዳ እንደ ፈረሰም ቅጥር ትገድላላችሁ።",
    "4": "ነገር ግን ክብሬን ይሽሩ ዘንድ መከሩ፥ ሃሰትንም ይወድዳሉ፤ በአፋቸው ይባርካሉ፥ በልባቸውም ይረግማሉ።",
    "5": "ነገር ግን፥ ነፍሴ ሆይ፥ አንቺ ለእግዚአብሔር ተገዢ፥ ተስፋዬ ከእርሱ ዘንድ ናትና።",
    "6": "እርሱ አምላኬ መድሃኒቴም ነውና፤ እርሱ መጠጊያዬ ነው አልታወክም።",
    "7": "መድሃኒቴና ክብሬ በእግዚአብሔር ነው፤ የረድኤቴ አምላክ ተስፋዬም እግዚአብሔር ነው።",
    "8": "የህዝብ ማህበር ሁላችሁ፥ በእርሱ ታመኑ፥ ልባችሁንም በፊቱ አፍስሱ፤ እግዚአብሔር ረዳታችን ነው።",
    "9": "ነገር ግን የሰው ልጆች ከንቱ ናቸው፥ የሰው ልጆችም ሃሰተኞች ናቸው፤ በሚዛንም ይበድላሉ፥ እነርሱስ በፍፁም ከንቱ ናቸው።",
    "10": "አመፃን ተስፋ አታድርጉ፥ ቅሚያንም አትተማመኑት፤ ባለጠግነት ቢበዛ ልባችሁ አይኩራ።",
    "11": "እግዚአብሔር አንድ ጊዜ ተናገረ፥ እኔም ይህን ብቻ ሰማሁ፤ ሃይል የእግዚአብሔር ነው፥",
    "12": "አቤቱ፥ ምህረትም ያንተ ነው፤ አንተ ለእያንዳንዱ እንደ ስራው ፍዳውን ትሰጣለህና።",
    "0": "ለመዘምራን አለቃ ስለ ኤዶታም የዳዊት መዝሙር።"
}