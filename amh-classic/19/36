{
    "1": "ሃጢአተኛ በራሱ የሚያስት ነገርን ይናገራል፥ የእግዚአብሔርም ፍርሃት በአይኖቹ ፊት የለም።",
    "2": "በአንደበቱ ሸንግሎአልና፤ ሃጢአቱ ባገኘችው ጊዜ ይጠላታል።",
    "3": "የአፉ ቃል ግፍና ሽንገላ ነው፤ ማስተዋልን በጎ ማድረግንም ተወ።",
    "4": "በመኝታው ጠማማነትን አሰበ፤ መልካም ባልሆነች መንገድ ቆሞአል ክፋትን አይንቃትም።",
    "5": "አቤቱ፥ ምህረትህ በሰማይ ነው፥ እውነትህም ወደ ደመናት ትደርሳለች።",
    "6": "ፅድቅህም እንደ እግዚአብሔር ተራሮች፥ ፍርድህም እጅግ ጥልቅ ናት፤ አቤቱ፥ ሰውንና እንስሳን ታድናለህ።",
    "7": "አቤቱ፥ ምህረትህን እንዴት አበዛህ! የሰው ልጆች በክንፎችህ ጥላ ይታመናሉ።",
    "8": "ከቤትህ ጠል ይጠጣሉ፥ ከተድላም ፈሳሽ ታጠጣቸዋለህ።",
    "9": "የህይወት ምንጭ ከአንተ ዘንድ ነውና፤ በብርሃንህ ብርሃንን እናያለን።",
    "10": "ምህረትህን በሚያውቁህ ላይ፥ ፅድቅህንም ልባቸው በቀና ላይ ዘርጋ።",
    "11": "የትእቢት እግር አይምጣብኝ፥ የሃጢአተኞችም እጅ አያውከኝ።",
    "12": "አመፃን የሚያደርጉ ሁሉ ከዚያ ወደቁ፤ ወድቀዋል፥ መቆምም አይችሉም።",
    "0": "ለመዘምራን አለቃ የእግዚአብሔር ባርያ የዳዊት መዝሙር።"
}