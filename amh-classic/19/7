{
    "1": "አቤቱ አምላኬ፥ በአንተ ታመንሁ፤ ከሚያሳድዱኝ ሁሉ አድነኝና አውጣኝ፥",
    "2": "ነፍሴን እንደ አንበሳ ነጥቀው እንዳይሰብሩዋት፥ የሚያድንና የሚታደግ ሳይኖር።",
    "3": "አቤቱ አምላኬ፥ እንዲህስ ካደረግሁ፥ አመፃም በእጄ ቢኖር፥",
    "4": "ክፉ ላደረጉብኝም ክፉን መልሼላቸው ብሆን፥ ጠላቴንም በከንቱ ገፍቼው ብሆን፥",
    "5": "ጠላት ነፍሴን ያሳድዳት ያግኛትም፥ ህይወቴንም በምድር ላይ ይርገጣት፥ ክብሬንም በትቢያ ላይ ያዋርዳት።",
    "6": "አቤቱ፥ በመአትህ ተነስ፥ በጠላቶቼ ላይ በቁጣ ተነሳባቸው፤ አቤቱ አምላኬ፥ ባዘዝኸው ትእዛዝ ንቃ።",
    "7": "የአህዛብም ጉባኤ ይከብብሃል፥ በእነርሱም ላይ ወደ ከፍታ ተመለስ።",
    "8": "እግዚአብሔር በአህዛብ ይፈርዳል፤ አቤቱ፥ እንደ ፅድቄ ፍረድልኝ፥ እንደ የዋህነቴም ይሁንልኝ።",
    "9": "የሃጥአን ክፋት ይጥፋ፥ ፃድቁን ግን አቅና፤ እግዚአብሔር ልቡናንና ኩላሊትን ይመረምራል።",
    "10": "እግዚአብሔር የፅድቅ ጋሻዬ ነው ልበ ቅኖችን የሚያድናቸው።",
    "11": "እግዚአብሔር የእውነት ዳኛ ነው፥ ሃይለኛም ታጋሽም ነው፥ ሁልጊዜም አይቆጣም።",
    "12": "ባትመለሱ ግን ሰይፉን ይስላል፥ ቀስቱን ገተረ አዘጋጀም፤",
    "13": "የሞት መሳርያንም አዘጋጀበት፥ ፍላፃዎቹንም የሚቃጠሉ አደረገ።",
    "14": "እነሆ፥ በአመፃ ተጨነቀ ጉዳትን ፀነሰ ሃጢአትንም ወለደ።",
    "15": "ጉድጓድን ማሰ ቆፈረም። ባደረገውም ጉድጓድ ይወድቃል።",
    "16": "ጉዳቱ በራሱ ይመለሳል፥ አመፃውም በአናቱ ላይ ትወርዳለች።",
    "17": "እግዚአብሔርን እንደ ፅድቁ መጠን አመሰግናለሁ፥ ለልኡል እግዚአብሔርም ስም እዘምራለሁ።"
}