{
    "1": "በአንደበቴ እንዳልስት መንገዴን እጠብቃለሁ፤ ሃጢአተኛ በፊቴ በተቃወመኝ ጊዜ በአፌ ላይ ጠባቂ አኖራለሁ አልሁ።",
    "2": "ከዝምታ የተነሳ እንደ ዲዳ ሆንሁ፥ ለበጎ እንኳ ዝም አልሁ፥ ቁስሌም ታደሰብኝ።",
    "3": "ልቤም በውስጤ ሞቀብኝ፤ ከማሰቤም የተነሳ እሳት ነደደ፥ በአንደበቴም ተናገርሁ።",
    "4": "አቤቱ፥ ፍፃሜዬን አስታውቀኝ፥ የዘመኔ ቁጥሮች ምን ያህል እንደ ሆኑ፥ እኔ ምን ያህል ወደ ኋላ እንደምቀር አውቅ ዘንድ።",
    "5": "እነሆ፥ ዘመኖቼን አስረጀሃቸው፤ አካሌም በፊትህ እንደ ኢምንት ነው። ህያው የሆነ ሰው ሁሉ በእውነት ከንቱ ብቻ ነው።",
    "6": "በከንቱ ይታወካል እንጂ በእውነት ሰው እንደ ጣላ ይመላለሳል፤ ያከማቻል የሚሰበስብለትንም አያውቅም።",
    "7": "አሁንስ ተስፋዬ ማን ነው? እግዚአብሔር አይደለምን? ትእግስቴም ከአንተ ዘንድ ነው።",
    "8": "ከሃጢአቴ ሁሉ አድነኝ፥ ለሰነፎችም ስድብ አታድርገኝ።",
    "9": "አንተ ሰርተኸኛልና ዝም አልሁ አፌንም አልከፈትሁም።",
    "10": "መቅሰፍትህን ከእኔ አርቅ፥ ከእጅህ ብርታት የተነሳ አልቄአለሁና።",
    "11": "በተግሳፅህ ስለ ሃጢአቱ ሰውን ዘለፍኸው፥ ነፍሱም እንደ ሸረሪት ድር ታልቃለች፤ በእውነት ሰው ሁሉ ከንቱ ነው።",
    "12": "አቤቱ፥ ፀሎቴን ስማ፥ ጩኸቴንም አድምጥ፥ ልቅሶዬንም ቸል አትበለኝ፤ እኔ በምድር ላይ መፃተኛ ነኝና፥ እንደ አባቶችም እንግዳ ነኝና።",
    "13": "ወደማልመለስበት ሳልሄድ አርፍ ዘንድ ተወኝ።",
    "0": "ለመዘምራን አለቃ፥ ለኤዶታም የዳዊት መዝሙር።"
}