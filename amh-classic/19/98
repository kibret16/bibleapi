{
    "1": "ለእግዚአብሔር አዲስ ምስጋናን አመስግኑ፥ እግዚአብሔር ተአምራትን አድርጎአልና፤ ቀኙ የተቀደሰም ክንዱ ለእርሱ ማዳን አደረገ።",
    "2": "እግዚአብሔር ማዳኑን አስታወቀ፥ በአህዛብም ፊት ፅድቁን ገለጠ።",
    "3": "ለያእቆብ ምህረቱን ለእስራኤልም ቤት እውነቱን አሰበ፤ የምድር ዳርቻዎች ሁሉ የአምላካችንን ማዳን አዩ።",
    "4": "ምድር ሁሉ ሆይ፥ ለእግዚአብሔር እልል በሉ፤ አመስግኑ፥ ደስ ይበላችሁ፥ ዘምሩም።",
    "5": "ለእግዚአብሔር በመሰንቆ፥ በመሰንቆና በዝማሬ ድምፅ ዘምሩ።",
    "6": "በዋሽንትና በመለከት ድምፅ በንጉስ በእግዚአብሔር ፊት እልል በሉ።",
    "7": "ባህርና ሞላዋ፥ አለምም በእርስዋም የሚኖሩ ይናወጡ።",
    "8": "ወንዞችም በአንድነት በእጅ ያጨብጭቡ፤ ተራሮች ደስ ይበላቸው፥ በምድር ሊፈርድ ይመጣልና።",
    "9": "ለአለምም በፅድቅ ለአህዛብም በቅንነት ይፈርዳል።",
    "0": "የዳዊት መዝሙር።"
}