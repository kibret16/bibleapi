{
    "1": "አቤቱ፥ አህዛብ ወደ ርስትህ ገቡ፤ የቅድስናህንም መቅደስ አረከሱ፥ ኢየሩሳሌምንም እንደ መደብ አደረጉአት።",
    "2": "የባርያዎችህንም በድኖች ለሰማይ ወፎች መብል አደረጉ፥ የፃድቃንህንም ስራ ለምድር አራዊት፤",
    "3": "ደማቸውንም በኢየሩሳሌም ዙሪያ እንደ ውሃ አፈሰሱ፥ የሚቀብራቸውም አጡ።",
    "4": "ለጎረቤቶቻችንም ስድብ ሆንን፥ በዙሪያችንም ላሉ ሳቅና ዘበት።",
    "5": "አቤቱ፥ እስከ መቼ ለዘላለም ትቆጣለህ? ቅንአትህም እንደ እሳት ይነድዳል?",
    "6": "ስምህን በማይጠሩ መንግስታት ላይ፥ በማያውቁህም አህዛብ ላይ መአትህን አፍስስ፤",
    "7": "ያእቆብን በልተውታልና፥ ስፍራውንም ባድማ አድርገዋልና።",
    "8": "የቀደመውን በደላችንን አታስብብን፥ ምህረትህ በቶሎ ታግኘን፥ እጅግ ተቸግረናልና።",
    "9": "አምላካችንና መድሃኒታችን ሆይ፥ እርዳን፤ ስለ ስምህ ክብር፥ አቤቱ፥ ታደገን፥ ስለ ስምህም ሃጢአታችንን አስተሰርይልን።",
    "10": "አህዛብ፦ አምላካቸው ወዴት ነው? እንዳይሉ፥ የፈሰሰውን የባርያዎችህን ደም በቀል በአይኖቻችን ፊት አህዛብ ይወቁ፡፡",
    "11": "የእስረኞች ጩኸት ወደ ፊትህ ይግባ፤ እንደ ክንድህም ታላቅነት ሊገደሉ የተፈረደባቸውን አድን።",
    "12": "አቤቱ፥ የተዘባበቱብህን መዘባበታቸውን ለጎረቤቶቻችን ሰባት እጥፍ በብብታቸው ክፈላቸው።",
    "13": "እኛ ህዝብህ ግን፥ የማሰማርያህም በጎች፥ ለዘላለም እናመሰግንሃለን፤ ለልጅ ልጅም ምስጋናህን እንናገራለን።",
    "0": "የአሳፍ መዝሙር።"
}