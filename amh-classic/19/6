{
    "1": "አቤቱ፥ በቁጣህ አትቅሰፈኝ፥ በመአትህም አትገስፀኝ።",
    "2": "ድውይ ነኝና አቤቱ፥ ማረኝ፤ አጥንቶቼ ታውከዋልና ፈውሰኝ።",
    "3": "ነፍሴም እጅግ ታወከች፤ አንተም አቤቱ፥ እስከ መቼ ድረስ ነው?",
    "4": "አቤቱ፥ ተመለስ ነፍሴንም አድናት፥ ስለ ቸርነትህም አድነኝ።",
    "5": "በሞት የሚያስብህ የለምና፥ በሲኦልም የሚያመሰግንህ ማን ነው?",
    "6": "በጭንቀቴ ደክሜያለሁ፤ ሌሊቱን ሁሉ አልጋዬን አጥባለሁ፥ በእንባዬም መኝታዬን አርሳለሁ።",
    "7": "አይኔ ከቁጡ እንባ የተነሳ ታወከች፤ ከጠላቶቼ ሁሉ የተነሳ አረጀሁ።",
    "8": "አመፃን የምታደርጉ ሁሉ፥ ከእኔ ራቁ፥ እግዚአብሔር የልቅሶዬን ቃል ሰምቶአልና።",
    "9": "እግዚአብሔር ልመናዬን ሰማኝ፤ እግዚአብሔር ፀሎቴን ተቀበለ።",
    "10": "ጠላቶቼ ሁሉ ይፈሩ እጅግም ይጎስቁሉ፤ ወደ ኋላቸው ይመለሱ፥ በፍጥነትም ይፈሩ።"
}