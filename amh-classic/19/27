{
    "1": "እግዚአብሔር ብርሃኔና መድሃኒቴ ነው፤ የሚያስፈራኝ ማን ነው? እግዚአብሔር የህይወቴ መታመኛዋ ነው፤ የሚያስደነግጠኝ ማን ነው?",
    "2": "ክፉዎች፥ አስጨናቂዎቼ ጠላቶቼም፥ ስጋዬን ይበሉ ዘንድ በቀረቡ ጊዜ፥ እነርሱ ተሰናከሉና ወደቁ።",
    "3": "ሰራዊትም ቢሰፍርብኝ ልቤ አይፈራም፤ ሰልፍም ቢነሳብኝ በዚህ እተማመናለሁ።",
    "4": "እግዚአብሔርን አንዲት ነገር ለመንሁት እርስዋንም እሻለሁ፤ በህይወቴ ዘመን ሁሉ በእግዚአብሔር ቤት እኖር ዘንድ፥ እግዚአብሔርን ደስ የሚያሰኘውንም አይ ዘንድ፥ መቅደሱንም እመለከት ዘንድ።",
    "5": "በመከራዬ ቀን በድንኳኑ ሰውሮኛልና፥ በድንኳኑም መሸሸጊያ ሸሽጎኛልና፥ በአለት ላይ ከፍ ከፍ አድርጎኛልና።",
    "6": "እነሆ፥ አሁን በዙሪያ ባሉ በጠላቶቼ ላይ ራሴን ከፍ ከፍ አደረገ፤ በድንኳኑም የእልልታ መስዋእትን ሰዋሁ፥ ለእግዚአብሔር እቀኛለሁ እዘምርለትማለሁ።",
    "7": "አቤቱ፥ ወደ አንተ የጮህሁትን ቃሌን ስማኝ፤ ማረኝና አድምጠኝ።",
    "8": "አንተ ፊቴን እሹት ባልህ ጊዜ፦ አቤቱ፥ ፊትህን እሻለሁ ልቤ አንተን አለ።",
    "9": "ፊትህን ከእኔ አትሰውር፥ ተቆጥተህ ከባርያህ ፈቀቅ አትበል፤ ረዳት ሁነኝ፥ አትጣለኝም፥ የመድሃኒቴም አምላክ ሆይ፥ አትተውኝ።",
    "10": "አባቴና እናቴ ትተውኛልና፥ እግዚአብሔር ግን ተቀበለኝ።",
    "11": "አቤቱ፥ መንገድህን አስተምረኝ፥ ስለ ጠላቶቼም በቀና መንገድ ምራኝ።",
    "12": "የሃሰት ምስክሮችና አመፀኞች ተነስተውብኛልና ለጠላቶቼ ፈቃድ አትስጠኝ።",
    "13": "የእግዚአብሔርን ቸርነት በህያዋን ምድር አይ ዘንድ አምናለሁ።",
    "14": "እግዚአብሔርን ተስፋ አድርግ፤ በርታ፥ ልብህም ይፅና፤ እግዚአብሔርን ተስፋ አድርግ።"
}