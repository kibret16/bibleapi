{
    "1": "ማረኝ፥ አቤቱ፥ ማረኝ፥ ነፍሴ አንተን ታምናለችና፤ ጉዳት እስክታልፍ ድረስ በክንፎችህ ጥላ እታመናለሁ።",
    "2": "ወደሚረዳኝ እግዚአብሔር ወደ ልኡል እግዚአብሔር እጮሃለሁ።",
    "3": "ከሰማይ ልኮ አዳነኝ፥ ለረገጡኝም ውርደትን ሰጣቸው፤ እግዚአብሔር ቸርነቱንና እውነቱን ላከ።",
    "4": "ነፍሴን ከአንበሶች መካከል አዳናት። ደንግጬ ተኛሁ፤ የሰው ልጆች ጥርሳቸው ጦርና ፍላፃ፥ አንደበታቸው የተሳለ ሾተል ነው።",
    "5": "አምላክ ሆይ፥ በሰማያት ላይ ከፍ ከፍ በል፤ ክብርህም በምድር ሁሉ ላይ ትሁን።",
    "6": "ለእግሮቼ ወጥመድን አዘጋጁ፥ ነፍሴንም አጎበጡአት፤ ጉድጓድ በፊቴ ቆፈሩ፥ በእርሱም ወደቁ።",
    "7": "ልቤ ጨካኝ ነው፥ አቤቱ፥ ልቤ ጨካኝ ነው፤ እቀኛለሁ፥ እዘምራለሁ።",
    "8": "ክብሬ ይነሳ፥ በገናና መሰንቆም ይነሱ፤ እኔም ማልጄ እነሳለሁ።",
    "9": "አቤቱ፥ በአህዛብ ዘንድ አመሰግንሃለሁ፥ በወገኖችም ዘንድ እዘምርልሃለሁ፤",
    "10": "ምህረትህ እስከ ሰማይ ድረስ ከፍ ብላለችና፥ እውነትህም እስከ ደመናት ድረስ።",
    "11": "አምላክ ሆይ፥ በሰማያት ላይ ከፍ ከፍ በል፤ ክብርህም በምድር ሁሉ ላይ ትሁን።",
    "0": "ለመዘምራን አለቃ አታጥፋ። ከሳኦል ፊት ሸሽቶ በዋሻ በነበረበት ጊዜ የዳዊት ቅኔ።"
}