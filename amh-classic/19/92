{
    "1": "እግዚአብሔርን ማመስገን መልካም ነው፥ ልኡል ሆይ፥ ለስምህም ዝማሬ ማቅረብ፤",
    "2": "በማለዳ ምህረትን፥ በሌሊትም እውነትህን ማውራት",
    "3": "አስር አውታር ባለው በበገና፥ ከምስጋና ጋርም በመሰንቆ።",
    "4": "አቤቱ፥ በስራህ ደስ አሰኝተኸኛልና፤ በእጅህም ስራ ደስ ይለኛልና።",
    "5": "አቤቱ፥ ስራህ እጅግ ትልቅ ነው፥ አሳብህም እጅግ ጥልቅ ነው።",
    "6": "ሰነፍ ሰው አያውቅም፥ ልብ የሌለውም ይህን አያስተውለውም።",
    "7": "ሃጢአተኞች እንደ ሳር ሲበቅሉ፥ አመፃ የሚያደርጉ ሁሉ ሲለመልሙ፥ ለዘላለም አለም እንዲጠፋ ነው።",
    "8": "አቤቱ፥ አንተ ግን ለዘላለም ልኡል ነህ፤",
    "9": "አቤቱ፥ እነሆ፥ ጠላቶችህ ይጠፋሉና፥ አመፃንም የሚሰሩ ሁሉ ይበተናሉና።",
    "10": "ቀንዴ አንድ ቀንድ እንዳለው ከፍ ከፍ ይላል፤ ሽምግልናዬም በዘይት ይለመልማል።",
    "11": "አይኔም በጠላቶቼ ላይ አየች፥ ጆሮዬም በእኔ ላይ በቆሙ በክፉዎች ላይ ሰማች።",
    "12": "ፃድቅ እንደ ዘንባባ ያፈራል፥ እንደ ሊባኖስ ዝግባም ያድጋል።",
    "13": "በእግዚአብሔር ቤት ውስጥ ተተክለዋል፥ በአምላካችንም አደባባይ ውስጥ ይበቅላሉ።",
    "14": "ያን ጊዜ በለመለመ ሽምግልና ያፈራሉ፤ ደስተኞችም ሆነው ይኖራሉ።",
    "15": "አምላኬ እግዚአብሔር እውነተኛ እንደ ሆነ ይነግራሉ፥ በእርሱም ዘንድ አመፃ የለም።",
    "0": "በሰንበት ቀን የምስጋና መዝሙር።"
}