{
    "1": "አቤቱ፥ ወደ አንተ እጠራለሁ፤ ዝም ብትለኝ ወደ ጓድጓድ እንደሚወርዱት እንዳልመስል፥ አንተ አምላኬ፥ ዝም አትበለኝ።",
    "2": "ወደ መቅደስህ ማደሪያ እጄን ባነሳሁ ጊዜ፥ ወደ አንተ የጮህሁትን የልመናዬን ቃል ስማ።",
    "3": "ከሃጥአንና ከክፉ አድራጊዎች ጋር ነፍሴን አትውሰዳት፤ ክፋትም በልባቸው እያለ ከባልንጀራቸው ጋር ሰላም ከሚናገሩት ጋር አትጣለኝ።",
    "4": "እንደ ስራቸው እንደ አካሄዳቸውም ክፉት ስጣቸው ፤እንደ እጃቸውም ስራ ስጣቸው፤ ፍዳቸውን ወደ ራሳቸው መልስ።",
    "5": "ወደ እግዚአብሔር ስራ ወደ እጆቹም አደራረግ አላሰቡምና ያፈርሳቸዋል እንጂ አይሰራቸውም።",
    "6": "የልመናዬን ቃል ሰምቶኛልና እግዚአብሔር ይመስገን።",
    "7": "እግዚአብሔር ሃይሌና ጋሻዬ ነው፤ ልቤ በእርሱ ታመነ እኔም ተረዳሁ፤ ስጋዬም ደስ ይለዋል፥ ፈቅጄም አመሰግነዋለሁ።",
    "8": "እግዚአብሔር ለህዝቡ ሃይላቸው ነው፥ ለቀባውም የመድሃኒቱ መታመኛ ነው።",
    "9": "ህዝብህን አድን፥ ርስትህንም ባርክ ጠብቃቸው፥ ለዘላለሙም ከፍ ከፍ አድርጋቸው።"
}