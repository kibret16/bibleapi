{
    "1": "አቤቱ፥ ወደ አንተ ነፍሴን አነሳለሁ።",
    "2": "አምላኬ፥ አንተን ታመንሁ፤ አልፈር፥ ጠላቶቼ በእኔ አይሳቁብኝ።",
    "3": "አንተን ተስፋ የሚያደርጉ አያፍሩም፤ በከንቱ የሚገበዙ ያፍራሉ።",
    "4": "አቤቱ፥ መንገድህን አመልክተኝ፥ ፍለጋህንም አስተምረኝ።",
    "5": "አንተ የመድሃኒቴ አምላክ ነህና በእውነትህ ምራኝ፥ አስተምረኝም፤ ቀኑን ሁሉ አንተን ተስፋ አድርጌአለሁ።",
    "6": "አቤቱ፥ ምህረትህንና ቸርነትህን አስብ፥ ከጥንት ጀምሮ ናቸውና።",
    "7": "የልጅነቴን ሃጢአትና መተላለፍ አታስብብኝ፤ አቤቱ፥ ስለ ቸርነትህ ብዛት እንደ ምህረትህ አስበኝ።",
    "8": "እግዚአብሔር ቸር ቅንም ነው፤ ስለዚህ ሃጢአተኞችን በመንገድ ይመራቸዋል።",
    "9": "ገሮችን በፍርድ ይመራል፥ ለገሮችም መንገድን ያስተምራቸዋል።",
    "10": "የእግዚአብሔር መንገድ ሁሉ ቸርነትና እውነት ነው። ቃል ኪዳኑንና ምስክሩን ለሚጠብቁ።",
    "11": "አቤቱ፥ ሃጢአቴ እጅግ ነውና ስለ ስምህ ይቅር በለኝ።",
    "12": "እግዚአብሔርን የሚፈራ ሰው ማን ነው? በሚመርጠው መንገድ ያስተምረዋል።",
    "13": "ነፍሱ በመልካም ታድራለች፥ ዘሩም ምድርን ይወርሳል።",
    "14": "እግዚአብሔር ለሚፈሩት ሃይላቸው ነው፥ ቃል ኪዳኑንም ያስታውቃቸዋል።",
    "15": "እርሱ እግሮቼን ከወጥመድ ያወጣቸዋልና አይኖቼ ሁልጊዜ ወደ እግዚአብሔር ናቸው።",
    "16": "እኔ ብቻዬንና ችግረኛ ነኝና ፊትህን ወደ እኔ አድርግ ማረኝም።",
    "17": "የልቤ ችግር ብዙ ነው፤ ከጭንቀቴ አውጣኝ።",
    "18": "ድካሜንና መከራዬን እይ፥ ሃጢአቴንም ሁሉ ይቅር በለኝ።",
    "19": "ጠላቶቼ እንደ በዙ እይ፥ የግፍም ጥል ጠልተውኛል።",
    "20": "ነፍሴን ጠብቅና አድነኝ፤ አንተን ታምኛለሁና አልፈር።",
    "21": "አንተን ተስፋ አድርጌአለሁና የውሃትና ቅንነት ይጠብቁኝ።",
    "22": "አቤቱ፥ እስራኤልን ከመከራው ሁሉ አድነው።"
}