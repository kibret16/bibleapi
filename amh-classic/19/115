{
    "1": "ለእኛ አይደለም፥ አቤቱ፥ ለእኛ አይደለም፥ ነገር ግን ለስምህ ስለ ምህረትህ ስለ እውነትህም ምስጋናን ስጥ።",
    "2": "አህዛብ፦ አምላካቸው ወዴት ነው? አይበሉ።",
    "3": "አምላካችንስ በላይ በሰማይ ነው፤ በሰማይም በምድርም የፈቀደውን ሁሉ አደረገ።",
    "4": "የአህዛብ ጣኦታቶች የወርቅና የብር፥ የሰው እጅ ስራ ናቸው።",
    "5": "አፍ አላቸው አይናገሩምም፤ አይን አላቸው አያዩምም፤",
    "6": "ጆሮ አላቸው አይሰሙምም፤ አፍንጫ አላቸው አያሸትቱምም፤",
    "7": "እጅ አላቸው አይዳሰሱምም፤ እግር አላቸው አይሄዱምም፤ በጉሮሮአቸውም አይናገሩም።",
    "8": "የሚሰሩአቸውም የሚያምኑባቸውም ሁሉ እንደ እነርሱ ይሁኑ።",
    "9": "የእስራኤል ቤት ሆይ፥ በእግዚአብሔር ታመኑ፤ ረድኤታቸውና መታመኛቸው እርሱ ነው።",
    "10": "የአሮን ቤት ሆይ፥ በእግዚአብሔር ታመኑ፤ ረድኤታቸውና መታመኛቸው እርሱ ነው።",
    "11": "እግዚአብሔርን የምትፈሩ ሆይ፥ በእግዚአብሔር ታመኑ፤ ረድኤታቸውና መታመኛቸው እርሱ ነው።",
    "12": "እግዚአብሔር አሰበን ይባርከንማል፤ የእስራኤልን ቤት ይባረካል፥ የአሮንንም ቤት ይባረካል።",
    "13": "እግዚአብሔርን የሚፈሩትን፥ ትንንሾችንና ትልልቆችን ይባርካል።",
    "14": "እግዚአብሔር በላያችሁ፥ በላያችሁና በልጆቻችሁ ላይ ይጨምር።",
    "15": "እናንተ ሰማይንና ምድርን ለሰራ ለእግዚአብሔር የተባረካችሁ ናችሁ።",
    "16": "የሰማያት ሰማይ ለእግዚአብሔር ነው፤ ምድርን ግን ለሰው ልጆች ሰጣት።",
    "17": "አቤቱ፥ ሙታን የሚያመሰግኑህ አይደሉም፥ ወደ ሲኦልም የሚወርዱ ሁሉ፤",
    "18": "እኛ ህያዋን ግን ከዛሬ ጀምሮ እስከ ዘላለም እግዚአብሔርን እንባርካለን፡፡ ሃሌ ሉያ።"
}