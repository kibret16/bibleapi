{
    "1": "አቤቱ፥ ጆሮህን ወደ እኔ አዘንብል አድምጠኝም፥ ችግረኛና ምስኪን ነኝና።",
    "2": "ቅዱስ ነኝና ነፍሴን ጠብቅ፤ አምላኬ ሆይ፥ አንተን የታመነውን ባርያህን አድነው።",
    "3": "አቤቱ፥ ቀኑን ሁሉ ወደ አንተ እጮሃለሁና ማረኝ።",
    "4": "የባርያህን ነፍስ ደስ አሰኛት፥ አቤቱ፥ ነፍሴን ወደ አንተ አነሳለሁና።",
    "5": "አቤቱ፥ አንተ መሓሪና ይቅር ባይ ነህና፥ ምህረትህም ለሚጠሩህ ሁሉ ብዙ ነውና።",
    "6": "አቤቱ፥ ፀሎቴን አድምጥ፥ የልመናዬንም ድምፅ ስማ።",
    "7": "ትመልስልኛለህና በመከራዬ ቀን ወደ አንተ እጠራለሁ።",
    "8": "አቤቱ፥ ከአማልክት የሚመስልህ የለም፥ እንደ ስራህም ያለ የለም።",
    "9": "ያደረግሃቸው አህዛብ ሁሉ ይመጣሉ፥ አቤቱ፥ በፊትህም ይሰግዳሉ፥ ስምህንም ያከብራሉ",
    "10": "አቤቱ፥ ድንቅ የምታደርግ አንተ ታላቅ ነህና፥ አንተም ብቻህን ታላቅ አምላክ ነህና።",
    "11": "አቤቱ፥ መንገድህን ምራኝ፥ በእውነትህም እሄዳለሁ፤ ስምህን ለመፍራት ልቤ ደስ ይለዋል።",
    "12": "አቤቱ አምላኬ ሆይ፥ በልቤ ሁሉ አመሰግንሃለሁ፥ ለዘላለምም ስምህን አከብራለሁ፤",
    "13": "ምህረትህ በእኔ ላይ ታላቅ ናትና፥ ነፍሴንም ከታችኛይቱ ሲኦል አድነሃታልና።",
    "14": "አቤቱ፥ አመፀኞች በእኔ ላይ ተነስተዋል፥ የክፉዎችንም ማህበር ነፍሴን ፈለጉአት በፊታቸውም አላደረጉህም።",
    "15": "አቤቱ፥ አንተ ግን መሓሪና ርህሩህ አምላክ ነህ፤ መአትህ የራቀ ምህረትህም እውነትህም የበዛ፤",
    "16": "ወደ እኔ ተመልከት ማረኝም፤ ለባርያህ ሃይልህን ስጥ፥ የሴት ባርያህንም ልጅ አድን።",
    "17": "ምልክትንም ለመልካም ከእኔ ጋር አድርግ የሚጠሉኝ ይዩ ይፈሩም፥ አቤቱ፥ አንተ ረድተኸኛልና፥ አፅንተኸኛልምና።",
    "0": "የዳዊት ፀሎት።"
}