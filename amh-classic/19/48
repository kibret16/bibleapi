{
    "1": "እግዚአብሔር ትልቅ ነው፤ በአምላካችን ከተማ በተቀደሰው ተራራ ምስጋናው ብዙ ነው።",
    "2": "በሰሜን ወገን በመልካም ስፍራ የቆመ የምድር ሁሉ ደስታ የፅዮን ተራራ ነው፤ እርሱም የትልቁ ንጉስ ከተማ ነው።",
    "3": "እግዚአብሔር በአዳራሾችዋ መጠጊያ ሆኖ ይታወቃል።",
    "4": "እነሆ፥ ነገስታት ተከማችተው በአንድነት መጥተዋል።",
    "5": "እነርሱስ አይተው ተደነቁ፥ ደነገጡ፥ ታወኩ።",
    "6": "መንቀጥቀጥ እንደ ወላድ ምጥ በዚያ ያዛቸው።",
    "7": "በሃይለኛ ነፋስ የተርሴስን መርከቦች ትሰብራለህ።",
    "8": "እንደ ሰማን እንዲሁ አየን በሰራዊት ጌታ ከተማ፥ በአምላካችን ከተማ፤ እግዚአብሔር ለዘላለም ያፀናታል።",
    "9": "አምላክ ሆይ፥ በህዝብህ መካከል ምህረትህን ተቀበልን።",
    "10": "አምላክ ሆይ፥ እንደ ስምህ እንዲሁም እስከ ምድር ዳርቻ ድረስ ምስጋናህ ነው፤ ቀኝህ ፅድቅን የተሞላች ናት።",
    "11": "አቤቱ፥ ስለ ፍርድህ የፅዮን ተራራ ደስ ይበለው፥ የአይሁድም ሴት ልጆች ሃሴት ያድርጉ።",
    "12": "ፅዮንን ክበቡአት፥ በዙሪያዋም ተመላለሱ፥ ግንቦችዋንም ቁጠሩ፤",
    "13": "በብርታትዋ ልባችሁን አኑሩ፤ አዳራሽዋን አስቡ፤ ለሚመጣው ትውልድ ትነግሩ ዘንድ።",
    "14": "ለአለምና ለዘላለም ይህ አምላካችን ነው፥ እርሱም ለዘላለም ይመራናል።",
    "0": "በሁለተኛ ሰንበት የቆሬ ልጆች የምስጋና መዝሙር።"
}