{
    "1": "ለችግረኛና ለምስኪን የሚያስብ ምስጉን ነው፤ እግዚአብሔር በክፉ ቀን ያድነዋል።",
    "2": "እግዚአብሔር ይጠብቀዋል፥ ህያውም ያደርገዋል፥ በምድር ላይም ያስመሰግነዋል፥ በጠላቶቹም እጅ አያሳልፈውም።",
    "3": "እግዚአብሔር በደዌው አልጋ ሳለ ይረዳዋል፤ መኝታውን ሁሉ በበሽታው ጊዜ ያነጥፍለታል።",
    "4": "እኔስ፦ አቤቱ፥ ማረኝ፤ አንተን በድያለሁና ነፍሴን ፈውሳት አልሁ።",
    "5": "ጠላቶቼም በላዬ ክፋትን ይናገራሉ፦ መቼም ይሞታል ስሙስ መቼ ይሻራል? ይላሉ።",
    "6": "እኔን ለማየት ቢገባ ከንቱን ይናገራል፤ ልቡ ሃጢአትን ሰበሰበለት፤ ወደ ሜዳ ይወጣል ይናገራልም።",
    "7": "በላዬ በመተባበር ጠላቶቼ ሁሉ ይሾካሾኩብኛል፥ በእኔ ላይም ክፋትን ያስባሉ።",
    "8": "ክፉ ነገር መጣበት፤ ተኝቶአል ከእንግዲህ ወዲህ አይነሳም ይላሉ።",
    "9": "ደግሞ የሰላሜ ሰው የታመንሁበት እንጀራዬን የበላ በእኔ ላይ ተረከዙን አነሳ።",
    "10": "አንተ ግን አቤቱ፥ ማረኝ፥ እመልስላቸውም ዘንድ አስነሳኝ።",
    "11": "ጠላቴ እልል አይልብኝምና ስለዚህ እንደ ወደድኸኝ አወቅሁ።",
    "12": "እኔን ግን ስለ ቅንነቴ ተቀበልኸኝ፥ በፊትህም ለዘላለም አፀናኸኝ።",
    "13": "ከዘላለም እስከ ዘላለም የእስራኤል አምላክ እግዚአብሔር ይባረክ። አሜን አሜን።",
    "0": "ለመዘምራን አለቃ የዳዊት መዝሙር።"
}