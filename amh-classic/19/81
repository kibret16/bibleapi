{
    "1": "በረድኤታችን በእግዚአብሔር ደስ ይበላችሁ፥ ለያእቆብም አምላክ እልል በሉ።",
    "2": "ዝማሬውን አንሱ ከበሮንም ስጡ፥ ደስ የሚያሰኘውን በገና ከመሰንቆ ጋር፤",
    "3": "በመባቻ ቀን በከፍተኛው በአላችን ቀን መለከትን ንፉ፤",
    "4": "ለእስራኤል ስርአቱ ነውና፥ የያእቆብም አምላክ ፍርድ።",
    "5": "ከግብፅ በወጣ ጊዜ ለዮሴፍ ምስክር አቆመው። ያላወቅሁትን ቋንቋ ሰማሁ።",
    "6": "ጫንቃውን ከሸክም፥ እጆቹንም በቅርጫት ከመገዛት አራቅሁ።",
    "7": "በመከራህ ጊዜ ጠራኸኝ አዳንሁህም፥ በተሰወረ አውሎም መለስሁልህ፥ በክርክር ውሃ ዘንድም ፈተንሁህ።",
    "8": "ህዝቤ ሆይ፥ስማኝ እነግርሃለሁም፤ እስራኤል ሆይ፥ እመሰክርልሃለሁ።",
    "9": "አንተስ ብትሰማኝ ሌላ አምላክ አይሆንልህም፥ ለሌላ አምላክም አትሰግድም።",
    "10": "ከግብፅ ምድር ያወጣሁህ እኔ እግዚአብሔር አምላክህ ነኝና፤ አፍህን አስፋ እሞላዋለሁም።",
    "11": "ህዝቤ ግን ቃሌን አልሰሙኝም፥ እስራኤልም አላዳመጠኝም።",
    "12": "እንደ ልባቸው ስራ ተውኋቸው፥ በልባቸውም አሳብ ሄዱ።",
    "13": "ህዝቤስ ሰምቶኝ ቢሆን፥ እስራኤልም በመንገዴ ሄደው ቢሆን፤",
    "14": "ጠላቶቻቸውን ፈጥኜ ባዋረድኋቸው ነበር፥ በሚያስጨንቋቸውም ላይ እጄን በጣልሁ ነበር፤",
    "15": "የእግዚአብሔር ጠላቶችም በተገዙለት ነበር፥ ዘመናቸውም ለዘላለም በሆነ ነበር፤",
    "16": "ከስንዴም ስብ ባበላቸው ነበር፥ ከአለቱም ማር ባጠገባቸው ነበር።",
    "0": "ለመዘምራን አለቃ በዋሽንት የአሳፍ መዝሙር።"
}