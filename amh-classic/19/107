{
    "1": "ቸር ነውና፥ ምህረቱ ለዘላለም ነውና እግዚአብሔርን አመስግኑ፤",
    "2": "እግዚአብሔር ያዳናቸው፥ ከጠላቶች እጅ ያዳናቸው ይናገሩ።",
    "3": "ከምስራቅና ከምእራብ፥ ከሰሜንና ከባህር፥ ከየአገሩ ሰበሰባቸው።",
    "4": "ውሃ በሌለበት ምድረ በዳ ተቅበዘበዙ የሚኖሩበትንም ከተማ መንገድ አላገኙም።",
    "5": "ተራቡ ተጠሙም፥ ነፍሳቸውም በውስጣቸው አለቀች።",
    "6": "በተጨነቁ ጊዜ ወደ እግዚአብሔር ጮሁ፥ ከመከራቸውም አዳናቸው",
    "7": "ወደሚኖሩበት ከተማ ይሄዱ ዘንድ የቀና መንገድን መራቸው።",
    "8": "ለሰው ልጆች ስላደረገው ተአምራት ስለ ምህረቱም እግዚአብሔርን ያመስግኑ፤",
    "9": "የተራበችን ነፍስ አጥግቦአልና፥ የተራቆተችንም ነፍስ በበረከት ሞልቶአልና።",
    "10": "በጨለማ በሞትም ጥላ የተቀመጡ፥ በችግር በብረትም የታሰሩ፤",
    "11": "የእግዚአብሔርን ቃል ስለ አመፁ፥ የልኡልንም ምክር ስለ ናቁ፥",
    "12": "ልባቸው በድካም ተዋረደ፤ ታመሙ የሚረዳቸውም አጡ።",
    "13": "በተጨነቁ ጊዜ ወደ እግዚአብሔር ጮሁ፥ በመከራቸውም አዳናቸው።",
    "14": "ከጨለማና ከሞት ጥላ አወጣቸው፥ እስራታቸውንም ሰበረ።",
    "15": "ለሰው ልጆች ስላደረገው ተአምራት ስለ ምህረቱም እግዚአብሔርን ያመስግኑ፤",
    "16": "የናሱን ደዶች ሰብሮአልና፥ የብረቱንም መወርወሪያ ቆርጦአልና።",
    "17": "ስለ አመፃቸው ሰነፉ፥ ስለ ሃጢአታቸውም ተቸገሩ።",
    "18": "ሰውነታቸው መብልን ሁሉ ተፀየፈች፥ ወደ ሞትም ደጆች ቀረቡ።",
    "19": "በተጨነቁ ጊዜም ወደ እግዚአብሔር ጮሁ፥ ከመከራቸውም አዳናቸው።",
    "20": "ቃሉን ላከ ፈወሳቸውም፥ ከጥፋታቸውም አዳናቸው።",
    "21": "ለሰው ልጆች ስላደረገው ተአምራት ስለ ምህረቱም እግዚአብሔርን ያመሰግኑ፤",
    "22": "የምስጋና መስዋእትንም ይሰውለት፥ በእልልታም ስራውን ይንገሩ።",
    "23": "በመርከቦች ወደ ባህር የሚወርዱ፥ በታላቅ ውሃ ስራቸውን የሚሰሩ፥",
    "24": "እነርሱ የእግዚአብሔርን ስራ፥ በጥልቅም ያለችውን ድንቁን አዩ።",
    "25": "ተናገረ፥ አውሎ ነፋስም ተነሳ፥ ሞገድም ከፍ ከፍ አለ።",
    "26": "ወደ ሰማይ ይወጣሉ ወደ ጥልቅም ይወርዳሉ፤ ነፍሳቸውም በመከራ ቀለጠች።",
    "27": "ደነገጡ እንደ ስካርም ተንገደገዱ፥ ጥበባቸውም ሁሉ ተዋጠች።",
    "28": "በተጨነቁ ጊዜ ወደ እግዚአብሔር ጮሁ፥ ከመከራቸውም አዳናቸው።",
    "29": "አውሎንም ፀጥ አደረገ፥ ሞገዱም ዝም አለ።",
    "30": "ዝም ብሎአልና ደስ አላቸው፤ ወደ ፈለጉትም ወደብ መራቸው።",
    "31": "ለሰው ልጆች ስላደረገው ተአምራት ስለ ምህረቱም እግዚአብሔርን ያመስግኑ።",
    "32": "በአህዛብ ጉባኤ ከፍ ከፍ ያድርጉት፥ በሽማግሌዎችም ሸንጎ ያመስግኑት።",
    "33": "ወንዞችን ምድረ በዳ፥ የውሃውንም ምንጮች ደረቅ አደረጋቸው፤",
    "34": "ከተቀመጡባት ክፋት የተነሳ ፍሬያማዋን ምድር ጨው አደረጋት።",
    "35": "ምድረ በዳን ለውሃ መቆሚያ፥ ደረቁንም ምድር የውሃ ምንጮች አደረገ።",
    "36": "በዚያም ራብተኞችን አስቀመጠ፥ የሚኖርባትንም ከተማ ሰሩ።",
    "37": "እርሻዎችንም ዘሩ ወይኖችንም ተከሉ፥ የእህልንም ሰብል አደረጉ።",
    "38": "ባረካቸውም እጅግም በዙ፤ እንስሶቻቸውንም አላሳነሰባቸውም።",
    "39": "እነርሱ በችግር በክፋት በጭንቀት ተዋረዱ እያነሱም ሄዱ፤",
    "40": "በአለቶችም ላይ ህሳርን፥ አፈሰሰ፥ መንገድም በሌለበት በምድረ በዳ አሳታቸው።",
    "41": "ችግረኛንም ከችግሩ ረዳው፤ እንደ በጎች መንጋ ወገን አደረገው።",
    "42": "ቅኖች ያያሉ፥ ደስም ይላቸዋል፤ ሃጢአትም ሁሉ አፍዋን ትዘጋለች።",
    "43": "ጥበበኛ የሆነና ይህን የሚጠብቅ ማን ነው? እርሱ የእግዚአብሔርን ምህረት ያስተውላል።",
    "0": "ሃሌ ሉያ።"
}