{
    "1": "እግዚአብሔር የበቀል አምላክ ነው፤ የበቀል አምላክ ተገለጠ።",
    "2": "የምድር ፈራጅ ሆይ፥ ከፍ ከፍ በል፤ ለትእቢተኞች ፍዳቸውን ክፈላቸው።",
    "3": "አቤቱ፥ ሃጢአተኞች እስከ መቼ? ሃጢአተኞች እስከ መቼ ይጓደዳሉ?",
    "4": "ይከራከራሉ፥ አመፃንም ይናገራሉ፤ አመፃንም የሚያደርጉ ሁሉ ይናገራሉ።",
    "5": "አቤቱ፥ ህዝብን አዋረዱ፥ ርስትህንም አስቸገሩ።",
    "6": "ባልቴቲቱንና ድሃ አደጉን ገደሉ፥ ስደተኛውንም ገደሉ።",
    "7": "እግዚአብሔር አያይም፥ የያእቆብ አምላክ አያስተውልም አሉ።",
    "8": "የህዝብ ደንቆሮች ሆይ፥ አስተውሉ፤ ሰነፎችማ መቼ ይጠበባሉ?",
    "9": "ጆሮን የተከለው አይሰማምን? አይንን የሰራው አያይምን?",
    "10": "አህዛብንስ የሚገስፀው፥ ለሰውም እውቀት የሚያስተምረው እርሱ አይዘልፍምን?",
    "11": "የሰዎች አሳብ ከንቱ እንደ ሆነ እግዚአብሔር ያውቃል።",
    "12-13": "ለሃጢአተኛ ጉድጓድ እስኪቆፈር ድረስ ከክፉዎች ዘመናት ይወገድ ዘንድ፥ አቤቱ፥ አንተ የገሰፅኸው ህግህንም ያስተማርኸው ሰው ምስጉን ነው።",
    "14": "እግዚአብሔር ህዝቡን አይጥልምና፥ ርስቱንም አይተውምና",
    "15": "ፍርድ ወደ ፅድቅ እስኪመልስ ድረስ፥ ልበ ቅኖችም ሁሉ ይከተሉአታል።",
    "16": "በክፉዎች ላይ ለእኔ የሚቆም ማን ነው? አመፃንስ በሚያደርጉ ላይ ለእኔ የሚከራከር ማን ነው?",
    "17": "እግዚአብሔር የረዳኝ ባይሆን ነፍሴ ለጥቂት ጊዜ በሲኦል ባደረች ነበር።",
    "18": "እግሮቼ ተሰናከሉ ባልሁ ጊዜ፥ አቤቱ፥ ምህረትህ ረዳኝ።",
    "19": "አቤቱ፥ ለልቤ እንደ መከራዋ ብዛት ማፅናናትህ ነፍሴን ደስ አሰኛት።",
    "20": "በህግ ላይ አመፅን የሚሰራ የአመፅ ዙፋን ከአንተ ጋር አንድ ይሆናልን?",
    "21": "የፃድቅን ነፍስ ያደቡባታል፥ በንፁህ ደምም ይፈርዳሉ።",
    "22": "እግዚአብሔር መጠጊያ ሆነኝ፥ አምላኬ የተስፋዬም ረዳት ነው።",
    "23": "እንደ በደላቸውም እንደ ክፋታቸውም ፍዳቸውን ይከፍላቸዋል፥ አምላካችን እግዚአብሔርም ያጠፋቸዋል።",
    "0": "በአራተኛ ሰንበት የዳዊት መዝሙር።"
}