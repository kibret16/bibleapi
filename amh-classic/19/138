{
    "1": "አቤቱ፥ በፍፁም ልቤ አመሰግንሃለሁ፥ የአፌን ነገር ሰምተኸኛልና፤ በመላእክት ፊት እዘምርልሃለሁ።",
    "2": "ወደ ቅዱስ መቅደስህ እሰግዳለሁ፤ ስለ ምህረትህና ስለ እውነትህ ስምህንም አመሰግናለሁ፥ በሁሉ ላይ ቅዱስ ስምህን ከፍ ከፍ አድርገሃልና።",
    "3": "በጠራሁህ ቀን በፍጥነት አድምጠኝ፤ ነፍሴን በሃይልህ በብዙ አፀናሃት።",
    "4": "አቤቱ፥ የምድር ነገስታት ሁሉ ያመሰግኑሃል፤ የአፍህን ቃል ሁሉ ሰምተዋልና።",
    "5": "በእግዚአብሔርም መንገድ ይዘምራሉ፤ የእግዚአብሔር ክብር ታላቅ ነውና።",
    "6": "እግዚአብሔር ከፍ ያለ ነውና፥ ወደ ችግረኞችም ይመለከታልና፤ ትእቢተኞችንም ከሩቅ ያውቃል።",
    "7": "በመከራ መካከል እንኳ ብሄድ፥ አንተ ህያው ታደርገኛለህ፤ በጠላቶቼ ቁጣ ላይ እጆቼን ትዘረጋለህ፥ ቀኝህም ታድነኛለች።",
    "8": "እግዚአብሔር ብድራትን ይመልስልኛል አቤቱ፥ ምህረትህ ለዘላለም ነው፤ አቤቱ፥ የእጅህን ስራ ቸል አትበል።",
    "0": "የዳዊት መዝሙር።"
}