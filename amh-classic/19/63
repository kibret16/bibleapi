{
    "1": "አምላኬ፥ አምላኬ፥ ወደ አንተ እገሰግሳለሁ፤ ነፍሴ አንተን ተጠማች፥ ስጋዬ አንተን እንዴት ናፈቀች እንጨትና ውሃ በሌለበት በምድረ በዳ።",
    "2": "ሃይልህንና ክብርህን አይ ዘንድ እንዲሁ በመቅደስ ውስጥ ተመለከትሁህ።",
    "3": "ምህረትህ ከህይወት ይሻላልና ከንፈሮቼ ያመሰግኑሃል።",
    "4": "እንዲህ በህይወቴ ዘመን አመሰግንሃለሁ፥ በአንተም ስም እጆቼን አነሳለሁ።",
    "5": "ነፍሴ በቅቤና በስብ እንደሚጠግቡ ትጠግባለች፥ ከንፈሮቼም ስምህን በደስታ ያመሰግናሉ።",
    "6": "በመኝታዬም አስብሃለሁ፥ በማለዳም እናገርልሃለሁ፤",
    "7": "ረዳቴ ሆነኸኛልና፥ በክንፎችህም ጥላ ደስ ይለኛልና።",
    "8": "ነፍሴ በኋላህ ተከታተለች፥ እኔንም ቀኝህ ተቀበለችኝ።",
    "9": "እነርሱ ግን ነፍሴን ለከንቱ ፈለጓት፤ ወደ ምድር ጥልቅ ይገባሉ።",
    "10": "ለሰይፍ እጅ አልፈው ይሰጣሉ፥ የቀበሮም እድል ፈንታ ይሆናሉ።",
    "11": "ንጉስ ግን በእግዚአብሔር ደስ ይለዋል፤ በእርሱ የሚምል ሁሉ ይከብራል፥ ሃሰትን የሚናገር አፍ ይዘጋልና።",
    "0": "በኤዶምያስ ምድረ በዳ በነበረ ጊዜ የዳዊት መዝሙር።"
}