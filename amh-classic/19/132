{
    "1": "አቤቱ፥ ዳዊትን ገርነቱንም ሁሉ አስብ፤",
    "2": "ለእግዚአብሔር እንደ ማለ፥ ለያእቆብም አምላክ እንደ ተሳለ፦",
    "3": "በእውነት ወደ ቤቴ ድንኳን አልገባም፥ ወደ ምንጣፌም አልጋ አልወጣም፥",
    "4": "ለአይኖቼም መኝታ ለሽፋሽፍቶቼም እንቅልፍ፥ ለጉንጮቼም እረፍትን አልሰጥም፥",
    "5": "ለእግዚአብሔር ስፍራ፥ ለያእቆብ አምላክ ማደሪያ እስካገኝ ድረስ ብሎ።",
    "6": "እነሆ፥ በኤፍራታ ሰማነው፥ በዱር ውስጥም አገኘነው።",
    "7": "ወደ ማደሪያዎቹ እንገባለን፤ እግሮቹ በሚቆሙበት ስፍራ እንሰግዳለን።",
    "8": "አቤቱ፥ ወደ እረፍትህ ተነስ፥ አንተና የመቅደስህ ታቦት።",
    "9": "ካህናቶችህ ፅድቅን ይልበሱ፥ ቅዱሳንህም ደስ ይበላቸው።",
    "10": "ስለ ዳዊት ስለ ባርያህ የቀባኸውን ሰው ፊት አትመልስ።",
    "11": "እግዚአብሔር ለዳዊት በእውነት ማለ አይፀፀትምም፥ እንዲህ ብሎ፦ ከሆድህ ፍሬ በዙፋንህ ላይ አስቀምጣለሁ።",
    "12": "ልጆችህ ኪዳኔን፥ ይህንም የማስተምራቸውን ምስክሬን ቢጠብቁ፥ ልጆቻቸው ደግሞ በዙፋንህ ላይ ለዘላለም ይቀመጣሉ።",
    "13": "እግዚአብሔር ፅዮንን መርጦአታልና፥ ማደሪያውም ትሆነው ዘንድ ወድዶአታልና፥ እንዲህ ብሎ፦",
    "14": "ይህች ለዘላለም ማረፊያዬ ናት፤ መርጫታለሁና በዚህች አድራለሁ።",
    "15": "አሮጊቶችዋን እጅግ እባርካለሁ፥ ድሆችዋንም እንጀራ አጠግባለሁ።",
    "16": "ካህናቶችዋንም ደህንነትን አለብሳቸዋለሁ፥ ቅዱሳኖችዋም እጅግ ደስ ይላቸዋል።",
    "17": "በዚያ ለዳዊት ቀንድን አበቅላለሁ፥ ለቀባሁትም ሰው መብራትን አዘጋጃለሁ።",
    "18": "ጠላቶችንም እፍረትን አለብሳቸዋለሁ፤ በእርሱ ግን ቅድስናዬ ያብባል።",
    "0": "የመአርግ መዝሙር።"
}