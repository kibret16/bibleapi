{
    "1": "በመከራ ቀን እግዚአብሔር ይስማህ፤ የያእቆብ አምላክ ስም ያቁምህ።",
    "2": "ከመቅደሱ ረድኤትን ይላክልህ፥ ከፅዮንም ያጥናህ።",
    "3": "ቁርባንህን ሁሉ ያስብልህ፤ የሚቃጠል መስዋእትህን ያለምልምልህ።",
    "4": "እንደ ልብህ ይስጥህ፤ ፈቃድህንም ሁሉ ይፈፅምልህ።",
    "5": "በማዳንህ ደስ ይለናል፤ በአምላካችን ስም ከፍ ከፍ እንላለን፤ ልመናህን ሁሉ እግዚአብሔር ይፈፅምልህ።",
    "6": "እግዚአብሔር የቀባውን እንዳዳነው ዛሬ አወቅሁ፤ ከሰማይ መቅደሱ ይመልስለታል በቀኙ ብርታት ማዳን።",
    "7": "እነዚያ በሰረገላ እነዚያም በፈረስ ይታመናሉ፤ እኛ ግን በአምላካችን በእግዚአብሔር ስም ከፍ ከፍ እንላለን።",
    "8": "እነርሱ ተሰነካክለው ወደቁ፤ እኛ ግን ተነሳን፥ ፀንተንም ቆምን።",
    "9": "አቤቱ፥ ንጉስን አድነው፥ በጠራንህም ቀን ስማን።"
}