{
    "1": "አቤቱ፥ ፍርድህን ለንጉስ ስጥ፥ ፅድቅህንም ለንጉስ ልጅ፥",
    "2": "ህዝብህን በፅድቅ፥ ችግረኞችህንም በፍርድ ይዳኝ ዘንድ።",
    "3": "ተራሮችና ኮረብቶች ለህዝብህ ሰላምን ይቀበሉ።",
    "4": "ለችግረኞች ህዝብ በፅድቅ ትፈርዳለህ፥ የድሆችንም ልጆች ታድናለህ፤ ክፉውንም ታዋርደዋለህ።",
    "5": "ፀሃይ በሚኖርበት ዘመን ሁሉ፥ በጨረቃም ፊት ለፊት ለልጅ ልጅ ይኖራል።",
    "6": "እንደ ዝናብ በታጨደ መስክ ላይ፥ በምድርም ላይ እንደሚንጠባጠብ ጠብታ ይወርዳል።",
    "7": "በዘመኑም ፅድቅ ያብባል፥ ጨረቃም እስኪያልፍ ድረስ ሰላም ብዙ ነው።",
    "8": "ከባህር እስከ ባህር ድረስ፥ ከወንዝም እስከ ምድር ዳርቻ ድረስ ይገዛል።",
    "9": "በፊቱም ኢትዮጵያ ይሰግዳሉ፥ ጠላቶቹም አፈር ይልሳሉ።",
    "10": "የተርሴስና የደሴቶች ነገስታት ስጦታን ያመጣሉ፤ የአረብና የሳባ ነገስታት እጅ መንሻን ያቀርባሉ።",
    "11": "ነገስታት ሁሉ ይሰግዱለታል፥ አህዛብም ሁሉ ይገዙለታል።",
    "12": "ችግረኛውን ከቀማኛው እጅ፥ ረዳት የሌለውንም ምስኪን ያድነዋልና።",
    "13": "ለችግረኛና ለምስኪን ይራራል፥ የችግረኞችንም ነፍስ ያድናል።",
    "14": "ከግፍና ከጭንቀት ነፍሳቸውን ያድናል፤ ስማቸው በፊቱ ክቡር ነው።",
    "15": "እርሱ ይኖራል ከአረብም ወርቅ ይሰጡታል፤ ሁልጊዜም ወደ እርሱ ይፀልያሉ፥ ዘወትርም ይባርኩታል።",
    "16": "በምድር ውስጥ በተራሮች ላይ መጠጊያ ይሆናል፤ ፍሬውም ከሊባኖስ ይልቅ ከፍ ከፍ ይላል፤ እንደ ምድር ሳር በከተማ ይበቅላል።",
    "17": "ስሙ ለዘላለም ቡሩክ ይሆናል፥ ከፀሃይም አስቀድሞ ስሙ ይኖራል፤ የምድር አህዛብ ሁሉ በእርሱ ይባረካሉ፥ አህዛብ ሁሉ ያመሰግኑታል።",
    "18": "ብቻውን ተአምራትን የሚያደርግ የእስራኤል አምላክ እግዚአብሔር ይባረክ።",
    "19": "የምስጋናው ስም ለአለምና ለዘላለም ይባረክ፤ ምስጋናውም ምድርን ሁሉ ይምላ። ይሁን ይሁን።",
    "20": "የእሴይ ልጅ የዳዊት መዝሙር ተፈፀመ።",
    "0": "ስለ ሰሎሞን።"
}