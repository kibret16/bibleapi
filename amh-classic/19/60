{
    "1": "አቤቱ፥ ጣልኸን አፈረስኸንም፤ ተቆጣኸን ይቅርም አልኸን።",
    "2": "ምድርን አናወጥሃት አወክሃትም፤ ተናውጣለችና ቁስልዋን ፈውስ።",
    "3": "ለህዝብህ ጭንቅን አሳየሃቸው፥ አስደንጋጩንም ወይን አጠጣኸን።",
    "4": "ከቀስት ፊት ያመልጡ ዘንድ፥ ለሚፈሩህ ምልክትን ሰጠሃቸው።",
    "5": "ወዳጆችህ እንዲድኑ በቀኝህ አድን፥ አድምጠኝም።",
    "6": "እግዚአብሔር በቅድስናው ተናገረ፤ ደስ ይለኛል፥ ሴኬምንም እካፈላለሁ፥ የሱኮትንም ሸለቆ እሰፍራለሁ።",
    "7": "ገለአድ የእኔ ነው፥ ምናሴም የእኔ ነው፤ ኤፍሬም የራሴ መጠጊያ ነው። ይሁዳ ንጉሴ ነው፤",
    "8": "ሞአብ መታጠቢያዬ ነው፥ በኤዶምያስ ላይ ጫማዬን እዘረጋለሁ፤ ፍልስጥኤም ይገዙልኛል።",
    "9": "ወደ ፅኑ ከተማ ማን ይወስደኛል? ማንስ እስከ ኤዶምያስ ይመራኛል?",
    "10": "አቤቱ፥ የጣልኸን አንተ አይደለህምን? አምላክ ሆይ፥ ከሰራዊታችን ጋር አትወጣም።",
    "11": "በመከራችን ረድኤትን ስጠን የሰውም ማዳን ከንቱ ነው።",
    "12": "በእግዚአብሔር ሃይልን እናደርጋለን፤ እርሱ የሚያስጨንቁንን ያዋርዳቸዋልና።",
    "0": "ለመዘምራን አለቃ የሶርያን ሁለቱን ወንዞችና የሶርያን ሶባልን ባቃጠለ ጊዜ ኢዮአብም ተመልሶ ከኤዶማውያን ሰዎች በጨው ሸለቆ አስራ ሁለት ሺህ በገደለ ጊዜ ለትምህርት የዳዊት ቅኔ።"
}