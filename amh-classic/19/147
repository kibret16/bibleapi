{
    "1": "እግዚአብሔርን አመስግኑ፥ መዝሙር መልካም ነውና። ለአምላካችን ምስጋና ያማረ ነው።",
    "2": "እግዚአብሔር ኢየሩሳሌምን ይሰራል፥ ከእስራኤልም የተበተኑትን ይሰበስባል።",
    "3": "ልባቸውን የቆሰሉትን ይፈውሳል፥ ህማማቸውንም ይጠግናል።",
    "4": "የከዋክብትንም ብዛት ይቆጥራል፥ ሁሉንም በየስማቸው ይጠራቸዋል።",
    "5": "ጌታችን ታላቅ ነው፥ ሃይሉም ታላቅ ነው፥ ለጥበቡም ቁጥር የለውም።",
    "6": "እግዚአብሔር የዋሃንን ያነሳል፥ ሃጢአተኞችን ግን እስከ ምድር ድረስ ያዋርዳል።",
    "7": "ለእግዚአብሔር በምስጋና ዘምሩ፥ ለአምላካችንም በመሰንቆ ዘምሩ፤",
    "8": "ሰማዩን በደመናት ይሸፍናል፥ ለምድርም ዝናብን ያዘጋጃል፤ ሳርን በተራሮች ላይ ያበቅላል፤ ለምለሙንም ለሰው ልጆች ጥቅም።",
    "9": "ለሚጠሩት ለቁራዎች ጫጩቶች ለእንስሶችም ምግባቸውን ይሰጣል።",
    "10": "የፈረስን ሃይል አይወድድም፥ በሰውም ጭን አይደሰትም።",
    "11": "እግዚአብሔር በሚፈሩት፥ በምህረቱም በሚታመኑት ይደሰታል።",
    "12": "ኢየሩሳሌም ሆይ፥ እግዚአብሔርን አመስግኚ፥",
    "13": "ፅዮንም ሆይ፥ ለአምላክሽ እልል በዪ፤ የደጆችሽን መወርወሪያ አፅንቶአልና፥ ልጆችንም በውስጥሽ ባርኮአልና።",
    "14": "በወሰንሽም ሰላምን አደረገ፥ የስንዴንም ስብ አጠገበሽ።",
    "15": "ነገሩን ወደ ምድር ይሰድዳል፥ ቃሉም እጅግ ፈጥኖ ይሮጣል።",
    "16": "አመዳዩን እንደ ባዘቶ ይሰጣል፤ ጉሙን እንደ አመድ ይበትነዋል፤",
    "17": "በረዶውን እንደ ፍርፋሪ ያወርዳል፤ በበረዶውስ ፊት ማን ይቆማል?",
    "18": "ቃሉን ልኮ ያቀልጠዋል፤ ነፋሱን ያነፍሳል፥ ውሆችንም ያፈስሳል።",
    "19": "ቃሉን ለያእቆብ፥ ስርአቱንና ፍርዱን ለእስራኤል ይናገራል።",
    "20": "ለሌሎች አህዛብ ሁሉ እንዲህ አላደረገም፥ ፍርዱንም አልገለጠላቸውም። ሃሌ ሉያ።",
    "0": "የሃጌና የዘካርያስ መዝሙር።"
}