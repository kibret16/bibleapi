{
    "1": "አቤቱ፥ አንተን ታመንሁ፤ ለዘላለም አልፈር።",
    "2": "በፅድቅህ አስጥለኝ ታደገኝም፤ ጆሮህን ወደ እኔ አዘንብል አድነኝም።",
    "3": "በጠንካራ ቦታ ታድነኝ ዘንድ አምላክና መሸሸጊያ ሁነኝ፤ ሃይሌ መጠጊያዬ አንተ ነህና።",
    "4": "አምላኬ፥ ከሃጢአተኛ እጅ፥ ከአመፀኛና ከግፈኛም እጅ አድነኝ።",
    "5": "አቤቱ፥ አንተ ተስፋዬ ነህና፥ እግዚአብሔር ሆይ፥ ከታናሽነቴ ጀምረህ መታመኛዬ ነህና።",
    "6": "ከማህፀን ጀምሮ በአንተ ተደገፍሁ፥ ከእናቴም ሆድ ጀምሮ አንተ መሸሸጊያዬ ነህ፤ ሁልጊዜም ዝማሬዬ ለአንተ ነው።",
    "7": "ለብዙዎች መደነቂያ ሆንሁ፤ አንተ ግን ብርቱ መጠጊያዬ ነህ።",
    "8": "አፌን ምስጋና ምላ ሁልጊዜ ክብርህንና ግርማህን እዘምር ዘንድ።",
    "9": "በእርጅናዬ ዘመን አትጣለኝ፥ ጉልበቴም ባለቀ ጊዜ አትተወኝ።",
    "10": "ጠላቶቹ በላዬ ተናግረዋልና ነፍሴንም የሚሹአት በአንድነት ተማክረዋልና፥ እንዲህም አሉ፦",
    "11": "እግዚአብሔር ትቶታል የሚያድነው የለምና ተከትላችሁ ያዙት።",
    "12": "አምላክ ሆይ፥ ከእኔ አትራቅ፤ አምላኬ ሆይ፥ እኔን ለመርዳት ፍጠን።",
    "13": "ነፍሴን የሚቃወሙአት ይፈሩ ይጥፉም፥ ጉዳቴንም የሚፈልጉ እፍረትንና ሃሳርን ይልበሱ።",
    "14": "እኔ ግን ሁልጊዜ ተስፋ አደርጋለሁ፥ በምስጋናህም ሁሉ ላይ እጨምራለሁ።",
    "15": "ስራን አላውቅምና አፌ ፅድቅህን ሁልጊዜም ማዳንህን ይናገራል።",
    "16": "በእግዚአብሔር ሃይል እገባለሁ፤ አቤቱ፥ ፅድቅህን ብቻ አስባለሁ።",
    "17": "አምላኬ፥ ከታናሽነቴ ጀምረህ አስተማርኸኝ፤ እስከ ዛሬም ተአምራትህን እነግራለሁ።",
    "18": "እስካረጅም እስክሸመግልም ድረስ፥ ለሚመጣ ትውልድም ሁሉ ክንድህን ሃይልህንም ፅድቅህንም እስክነግር ድረስ፥ አቤቱ፥ አትተወኝ።",
    "19": "አቤቱ፥ እስከ አርያም ታላላቅ ነገሮችን አደረግህ፤ አምላክ ሆይ፥ እንደ አንተ ያለ ማን ነው?",
    "20": "ብዙ ጭንቀትንና መከራን አሳይተኸኛልና፥ ተመለስህ ህያውም አደረግኸኝ፤ ከምድር ጥልቅም እንደ ገና አወጣኸኝ።",
    "21": "ፅድቅህንም አብዛው፥ ተመልሰህም ደስ አሰኘኝ፥ ከጥልቅም እንደ ገና አወጣኸኝ።",
    "22": "እኔም በበገና ስለ እውነትህ አመሰግንሃለሁ፤ የእስራኤል ቅዱስ አምላክ ሆይ፥ በመሰንቆ እዘምርልሃለሁ።",
    "23": "ዝማሬን ባቀርብሁልህ ጊዜ ከንፈሮቼ ደስ ይላቸዋል፥ አንተ ያዳንሃትም ነፍሴ።",
    "24": "ጉዳቴን የሚሹ ባፈሩና በተነወሩ ጊዜ አንደበቴ ደግሞ ሁልጊዜ ፅድቅህን ይናገራል።",
    "0": "አስቀድመው ስለ ማረኩ ስለ አሚናዳብ ልጆች የዳዊት መዝሙር።"
}