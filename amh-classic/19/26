{
    "1": "አቤቱ፥ እኔ በየውሃቴ ሄጃለሁና ፍረድልኝ፤ በእግዚአብሔርም አምኛለሁና አልናወጥም።",
    "2": "አቤቱ፥ ፍተነኝ መርምረኝም፤ ኩላሊቴንና ልቤን ፍተን።",
    "3": "ምህረትህ በአይኔ ፊት ነውና፥ በእውነትህም ተመላለስሁ።",
    "4": "በከንቱ ሸንጎ አልተቀመጥሁም፥ ከአመፀኞችም ጋር አልገባሁም።",
    "5": "የክፉዎችን ማህበር ጠላሁ፥ ከዝንጉዎችም ጋር አልቀመጥም።",
    "6": "እጆቼን በንፅህና አጥባለሁ፤ አቤቱ፥ መሰዊያህን እዞራለሁ፥",
    "7": "የምስጋናን ድምፅ እሰማ ዘንድ፥ ተአምራትህንም ሁሉ እነግር ዘንድ።",
    "8": "አቤቱ፥ የቤትህን ስፍራ የክብርህንም ማደሪያ ቦታ ወደድሁ።",
    "9": "ከሃጢአተኞች ጋር ነፍሴን፥ ከደም ሰዎችም ጋር ህይወቴን አታጥፋ።",
    "10": "በእጃቸው ተንኮል አለባቸው፥ ቀኛቸውም መማለጃ ተሞልታለች።",
    "11": "እኔ ግን በየውሃቴ ሄጃለሁ፤ አድነኝ ማረኝም።",
    "12": "እግሮቼ በቅንነት ቆመዋልና፤ አቤቱ፥ በማህበር አመሰግንሃለሁ።"
}