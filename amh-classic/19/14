{
    "1": "ሰነፍ በልቡ፦ አምላክ የለም ይላል። በስራቸው ረከሱ፥ ጎስቆሉ፤ በጎ ነገርን የሚሰራ የለም።",
    "2": "የሚያስተውል እግዚአብሔርንም የሚፈልግ እንዳለ ያይ ዘንድ እግዚአብሔር ከሰማይ የሰው ልጆችን ተመለከተ።",
    "3": "ሁሉ አመፁ በአንድነትም ረከሱ፤ በጎ ነገርን የሚሰራ የለም፤ አንድም ስንኳ የለም።",
    "4": "ጉሮሮአቸው የተከፈተ መቃብር ነው፥ በምላሳቸው ሸነገሉ፤",
    "5": "ከከንፈራቸው በታች የእባብ መርዝ አለ፤ አፋቸው መርገምንና መራራን ተሞልቶአል፤",
    "6": "ደምን ለማፍሰስ እግራቸው ፈጣን ነው፤ ጥፋትና ጉስቁልና በመንገዳቸው አለ፥ የሰላምን መንገድ አላወቁአትም፤ና እግዚአብሔርን መፍራት በአይናቸው ፊት የለም።",
    "7": "ህዝቤን እንደ እንጀራ የሚበሉ ሃጢአት የሚሰሩ ሁሉ በውኑ አያውቁምን? እግዚአብሔርንም አይጠሩትም።",
    "8": "በዚያ በታላቅ ፍርሃት እጅግ ፈሩ፥ እግዚአብሔር በፃድቃን ትውልድ ዘንድ ነውና።",
    "9": "የድሆችን ምክር አሳፈራችሁ፥ እግዚአብሔር ግን ተስፋቸው ነው።",
    "10": "ከፅዮን መድሃኒትን ለእስራኤል ማን ይሰጣል? እግዚአብሔር የህዝቡን ምርኮ በመለሰ ጊዜ፥ ያእቆብ ደስ ይለዋል፥ እስራኤልም ሃሴት ያደርጋል።"
}