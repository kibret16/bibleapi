{
    "1": "እግዚአብሔር ነገሰ፤ ምድር ሃሴትን ታድርግ፥ ብዙ ደሴቶችም ደስ ይበላቸው።",
    "2": "ደመና ጭጋግም በዙሪያው ናቸው፤ ፅድቅና ፍርድ የዙፋኑ መሰረት ናቸው።",
    "3": "እሳት በፊቱ ይሄዳል፥ ጠላቶቹንም በዙሪያው ያቃጥላል።",
    "4": "መብረቆቹ ለአለም አበሩ፤ ምድር አየችና ተናወጠች።",
    "5": "ተራሮችም ከእግዚአብሔር ፊት፥ ከምድር ሁሉ ጌታ ፊት እንደ ሰም ቀለጡ።",
    "6": "ሰማያት የእርሱን ፅድቅ አወሩ፥ አህዛብም ሁሉ ክብሩን አዩ።",
    "7": "ለተቀረፀ ምስል የሚሰግዱ ሁሉ፥ በጣኦቶቻቸውም የሚመኩ ይፈሩ፤ መላእክቱ ሁሉ፥ ስገዱለት።",
    "8": "አቤቱ፥ ስለ ፍርድህ ፅዮን ሰምታ ደስ አላት፥ የይሁዳም ሴት ልጆች ደስ አላቸው፤",
    "9": "አንተ፥ እግዚአብሔር፥ በምድር ላይ ሁሉ ልኡል ነህና፥ በአማልክትም ሁሉ ላይ እጅግ ከፍ ከፍ ብለሃልና።",
    "10": "እግዚአብሔርን የምትወዱ፥ ክፋትን ጥሉ፤ እግዚአብሔር የቅዱሳኑን ነፍሶች ይጠብቃል፥ ከሃጥአንም እጅ ያድናቸዋል።",
    "11": "ብርሃን ለፃድቃን፥ ደስታም ለልበ ቅኖች ወጣ።",
    "12": "ፃድቃን፥ በእግዚአብሔር ደስ ይበላችሁ፥ ለቅድስናውም መታሰቢያ አመስግኑ።"
}