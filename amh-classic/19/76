{
    "1": "እግዚአብሔር በይሁዳ ታወቀ፥ ስሙም በእስራኤል ታላቅ ነው።",
    "2": "ስፍራው በሳሌም፥ ማደሪያውም በፅዮን ነው።",
    "3": "በዚያም የቀስትን ሃይል፥ ጋሻን ሰይፍን ሰልፍንም ሰበረ፤ በዚያም ቀንዶችን ሰበረ።",
    "4": "አንተ በዘላለም ተራሮች ሆነህ በድንቅ ታበራለህ።",
    "5": "ልበ ሰነፎች ሁሉ ደነገጡ፥ እንቅልፋቸውንም አንቀላፉ፤ ባለጠጎች ሁሉ በእነርሱ እጅ ምንም አላገኙም።",
    "6": "የያእቆብ አምላክ ሆይ፥ ከተግሳፅህ የተነሳ ፈረሰኞች ሁሉ አንቀላፉ።",
    "7": "አንተ ግን፥ አንተ ግሩም ነህ፤ ቁጣህን ማን ይቃወማል?",
    "8": "ፍርድን ከሰማይ አሰማህ፤ ምድር ፈራች ዝምም አለች፥",
    "9": "ልበ የዋሃንን ያድን ዘንድ እግዚአብሔር ለፍርድ በተነሳ ጊዜ።",
    "10": "ሰው በፈቃዱ ያመሰግንሃልና፥ ከህሊናቸው ትርፍም በአልህን ያደርጋሉ።",
    "11": "ለአምላካችን ለእግዚአብሔር ስእለትን ክፈሉ፤ በዙሪያው ያሉ ሁሉ እጅ መንሻን ለሚያስፈራው ያገባሉ።",
    "12": "የመኳንንትን ነፍስ ያወጣል፤ በምድርም ነገስታት ዘንድ ያስፈራል።",
    "0": "ለመዘምራን አለቃ በበገናዎች ስለ አሶራውያን የአሳፍ የምስጋና መዝሙር።"
}