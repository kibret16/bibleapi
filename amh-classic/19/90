{
    "1": "አቤቱ፥ አንተ ለትውልድ ሁሉ መጠጊያ ሆንህልን።",
    "2": "ተራሮች ሳይወለዱ፥ ምድርም አለምም ሳይሰሩ፥ ከዘላለም እስከ ዘላለም ድረስ አንተ ነህ።",
    "3": "ሰውን ወደ ህሳር አትመልስም፤ የሰው ልጆች ሆይ፥ ተመለሱ ትላለህ፤",
    "4": "ሺህ አመት በፊትህ እንዳለፈች እንደ ትናንት ቀን፥ እንደ ሌሊትም ትጋት ነውና።",
    "5": "ዘመኖች የተናቁ ይሆናሉ፥ በማለዳም እንደ ሳር ያልፋል።",
    "6": "ማልዶ ያብባል ያልፋልም፥ በሰርክም ጠውልጎና ደርቆ ይወድቃል።",
    "7": "እኛ በቁጣህ አልቀናልና፥ በመአትህም ደንግጠናልና።",
    "8": "የተሰወረውን ሃጢአታችንን በፊትህ ብርሃን፥ በደላችንንም በፊትህ አስቀመጥህ።",
    "9": "ዘመናችን ሁሉ አልፎአልና፥ እኛም በመአትህ አልቀናልና፤ ዘመኖቻችንም እንደ ሸረሪት ድር ይሆናሉ።",
    "10": "የዘመኖቻችንም እድሜ ሰባ አመት፥ ቢበረታም ሰማንያ አመት ነው፤ ቢበዛ ግን ድካምና መከራ ነው፤ ከእኛ ቶሎ ያልፋልና፥ እኛም እንገሰፃለንና።",
    "11": "የቁጣህን ፅናት ማን ያውቃል? ከቁጣህ ግርማ የተነሳ አለቁ።",
    "12": "በልብ ጥበብን እንድንማር፥ ቀኝህን እንዲህ አስታውቀን።",
    "13": "አቤቱ፥ ተመለስ፥ እስከ መቼስ ነው? ስለ ባርያዎችህም ተምዋገት።",
    "14": "በማለዳ ምህረትህን እንጠግባለን፤ በዘመናችን ሁሉ ደስ ይለናል ሃሴትም እናደርጋለን።",
    "15": "መከራ ባሳየኸን ዘመን ፈንታ፥ ክፉም ባየንባቸው ዘመኖች ፋንታ ደስ ይለናል።",
    "16": "ባርያዎችህንና ስራህን እይ፥ ልጆቻቸውንም ምራ።",
    "17": "የአምላካችን የእግዚአብሔር ብርሃን በላያችን ይሁን፡፡ የእጆቻችንንም ስራ በላያችን አቅና።",
    "0": "የእግዚአብሔር ሰው የሙሴ ፀሎት።"
}