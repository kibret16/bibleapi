{
    "1": "አቤቱ፥ እንደ አንተ ማን ነው? አቤቱ፥ ዝም አትበል፥ ቸልም አትበል።",
    "2": "እነሆ፥ ጠላቶችህ ጮህዋልና፥ የሚጠሉህም ራሳቸውን አንስተዋልና።",
    "3": "ህዝብህን በምክር ሸነገሉአቸው፥ በቅዱሳንህም ላይ ተማከሩ።",
    "4": "ኑ ከህዝብ እናጥፋቸው፥ ደግሞም የእስራኤል ስም አይታሰብ አሉ።",
    "5": "አንድ ሆነው በአንተ ላይ ተማከሩ፤ በአንተ ላይ ቃል ኪዳን አደረጉ፤",
    "6": "የኤዶማውያን ድንኳኖች እስማኤላውያንም፥ ሞአብም አጋራውያንም፥",
    "7": "ጌባል አሞንም አማሌቅም፥ ፍልስጥኤማውያንም ከጢሮስ ሰዎች ጋር፤",
    "8": "አሶርም ከእነርሱ ጋር ተባበረ፥ ለሎጥ ልጆችም ረዳት ሆኑአቸው።",
    "9": "እንደ ምድያምና እንደ ሲሳራ፥ በቂሶንም ወንዝ እንደ ኢያቢስ አድርግባቸው።",
    "10": "በአይንዶር ጠፉ፥ እንደ ምድርም ጉድፍ ሆኑ።",
    "11": "አለቆቻቸውን እንደ ሄሬብና እንደ ዜብ፥ ታላላቆቻቸውንም እንደ ዛብሄልና እንደ ስልማና አድርጋቸው፦",
    "12": "የእግዚአብሔርን መሰዊያ እንወርሳለን የሚሉትን።",
    "13": "አምላኬ ሆይ፥ እንደ ትቢያ በነፋስ ፊትም እንደ ገለባ አድርጋቸው።",
    "14": "እሳት ዱርን እንደሚያቃጥል፥ ነበልባልም ተራሮችን እንደሚያነድድ፥",
    "15": "እንዲሁ በቁጣህ አሳድዳቸው፥ በመቅሰፍትህም አስደንግጣቸው።",
    "16": "ፊታቸውን እፍረት ሙላው፥ አቤቱ፥ ስምህንም ይፈልጋሉ።",
    "17": "ይፈሩ ለዘላለሙም ይታወኩ፤ ይጎስቁሉ ይጥፉም።",
    "18": "ስምህም እግዚአብሔር እንደ ሆነ፥ በምድር ሁሉ ላይም አንተ ብቻ ልኡል እንደ ሆንህ ይወቁ።",
    "0": "የአሳፍ የምስጋና መዝሙር።"
}