{
    "1": "አምላካችን መጠጊያችንና ሃይላችን፥ ባገኘን በታላቅ መከራም ረዳታችን ነው።",
    "2": "ስለዚህ ምድር ብትነዋወጥ፥ ተራሮችም ወደ ባህር ልብ ቢወሰዱ አንፈራም።",
    "3": "ውሆቻቸው ጮሁ ተናወጡም፥ ተራሮችም ከሃይሉ የተነሳ ተናወጡ።",
    "4": "የወንዝ ፈሳሾች የእግዚአብሔርን ከተማ ደስ ያሰኛሉ፤ ልኡል ማደሪያውን ቀደሰ።",
    "5": "እግዚአብሔር በመካከልዋ ነው አትናወጥም፥ እግዚአብሔርም ፈጥኖ ይረዳታል።",
    "6": "አህዛብ ተናወጡ መንግስታትም ተመለሱ፤ እርሱ ቃሉን ሰጠ፥ ምድርም ተንቀጠቀጠች።",
    "7": "የሰራዊት ጌታ ከእኛ ጋር ነው፤ የያእቆብ አምላክ መጠጊያችን ነው።",
    "8": "የእግዚአብሔርን ስራ፥ በምድር ያደረገውንም ተአምራት እንድታዩ ኑ።",
    "9": "እስከ ምድር ዳርቻ ድረስ ጦርነት ይሽራል፤ ቀስትን ይሰብራል፥ ጦርንም ይቆርጣል፥ በእሳትም ጋሻን ያቃጥላል።",
    "10": "እረፉ፥ እኔም አምላክ እንደ ሆንሁ እወቁ፤ በአህዛብ ዘንድ ከፍ ከፍ እላለሁ፥ በምድርም ላይ ከፍ ከፍ እላለሁ።",
    "11": "የሰራዊት ጌታ ከእኛ ጋር ነው፤ የያእቆብ አምላክ መጠጊያችን ነው።",
    "0": "ለመዘምራን አለቃ ስለ ምስጢር የቆሬ ልጆች መዝሙር።"
}