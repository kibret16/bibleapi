{
    "1": "የአማልክት አምላክ እግዚአብሔር ተናገረ፥ ከፀሓይም መውጫ ጀምሮ እስከ መግቢያዋ ድረስ ምድርን ጠራት።",
    "2": "ከክብሩ ውበት ከፅዮን እግዚአብሔር ግልጥ ሆኖ ይመጣል።",
    "3": "አምላካችን ይመጣል ዝምም አይልም፤ እሳት በፊት ይቃጠላል፥ በዙሪያውም ብዙ አውሎ አለ።",
    "4": "በላይ ያለውን ሰማይን ምድርንም በህዝቡ ለመፍረድ ይጠራል፤",
    "5": "ከእርሱ ጋር ለመስዋእት ኪዳን የቆሙትን ቅዱሳኑን ሰብስቡለት።",
    "6": "ሰማያት ፅድቁን ይናገራሉ፥ እግዚአብሔር ፈራጅ ነውና።",
    "7": "ህዝቤ፥ ስማኝ፥ ልንገርህ፤ እስራኤልም፥ ስማኝ፥ ልመስክርብህ፤ አምላክስ እኔ አምላክህ ነኝ።",
    "8": "ስለ ቁርባንህ የምዘልፍህ አይደለሁም፤ የሚቃጠል መስዋእትህ ሁልጊዜ በፊቴ ነው።",
    "9": "ከቤትህ ፍሪዳን ከመንጋህም አውራ ፍየልን አልወስድም፤",
    "10": "የምድረ በዳ አራዊት ሁሉ በሺህ ተራራዎች ያሉ እንስሶችም የእኔ ናቸውና።",
    "11": "የሰማይን አእዋፍ ሁሉ አውቃለሁ፥ የምድረ በዳ አራዊትም በእኔ ዘንድ ናቸው።",
    "12": "ብራብም ለአንተ አልነግርህም፥ አለምና ሞላው የእኔ ነውና።",
    "13": "የፍሪዳውን ስጋ እበላለሁን? የፍየሉንስ ደም እጠጣለሁን?",
    "14": "ለእግዚአብሔር የምስጋናን መስዋእት ሰዋ፥ ለልኡልም ስእለትህን ስጥ፤",
    "15": "በመከራ ቀን ጥራኝ፥ አድንህማለሁ አንተም ታከብረኛለህ።",
    "16": "ሃጢአተኛውን ግን እግዚአብሔር አለው፦ ለምን አንተ ህጌን ትናገራለህ? ኪዳኔንም በአፍህ ለምን ትወስዳለህ?",
    "17": "አንተስ ተግሳፄን ጠላህ፥ ቃሎቼንም ወደ ኋላህ ጣልህ።",
    "18": "ሌባውን ባየህ ጊዜ ከእርሱ ጋር ትሮጥ ነበር እድል ፈንታህንም ከአመንዝሮች ጋር አደረግህ።",
    "19": "አፍህ ክፋትን አበዛ፥ አንደበትህም ሽንገላን ተበተበ።",
    "20": "ተቀምጠህ ወንድምህን አማኸው፥ ለእናትህም ልጅ እንቅፋት አኖርህ።",
    "21": "ይህን አድርገህ ዝም አልሁህ፤ እኔ እንደ አንተ እሆን ዘንድ ጠረጠርህ፤ እዘልፍሃለሁ በፊትህም እቆማለሁ።",
    "22": "እግዚአብሔርን የምትረሱ እናንተ፥ ይህን አስተውሉ፤ አለዚያ ግን ይነጥቃል የሚያድንም የለም።",
    "23": "ምስጋና የሚሰዋ ያከብረኛል፤ የእግዚአብሔርን ማዳን ለእርሱ የማሳይበት መንገድ ከዚያ አለ።",
    "0": "የአሳፍ መዝሙር።"
}