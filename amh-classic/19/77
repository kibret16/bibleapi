{
    "1": "በቃሌ ወደ እግዚአብሔር ጮህሁ፥ ቃሌም ወደ እግዚአብሔር ነው፥ እርሱም አደመጠኝ።",
    "2": "በመከራዬ ቀን እግዚአብሔርን ፈለግሁት፤ እጆቼ በሌሊት በፊቱ ናቸው፥ አላረፍሁምም፥ ነፍሴም መፅናናትን አልቻለችም።",
    "3": "እግዚአብሔርን አሰብሁት ደስ አለኝም፤ ተናገርሁ፥ ነፍሴም ፈዘዘች።",
    "4": "አይኖቼ እንዲተጉ ያዝሃቸው፤ ደነገጥሁ አልተናገርሁም።",
    "5": "የዱሮውን ዘመን አሰብሁ፤ የዘላለሙን አመታት አሰብሁ፤ አጠናጠንሁም፤",
    "6": "በሌሊት ከልቤ ጋር ተጫወትሁ፥ ነፍሴንም አነቃቃኋት።",
    "7": "እግዚአብሔር ለዘላለም ይጥላልን? እንግዲህስ ቸርነቱን አይጨምርምን?",
    "8": "ለዘላለምስ ምህረቱ ለልጅ ልጅ ተቆረጠችን? የተናገረውስ ቃል አልቆአልን?",
    "9": "እግዚአብሔርስ ሞገሱን ረሳን? በቁጣውስ ምህረቱን ዘጋውን?",
    "10": "ይህ ድካሜ ነው አልሁ፥ የልኡል ቀኝ እንደ ተለወጠ።",
    "11": "የእግዚአብሔርን ስራ አስታወስሁ፤ የቀደመውን ተአምራትህን አስታወሳለሁና፤",
    "12": "በምግባርህም ሁሉ እናገራለሁ፥ በስራህም እጫወታለሁ።",
    "13": "አቤቱ፥ መንገድህ በመቅደስ ውስጥ ነው፤ እንደ አምላካችን ያለ ታላቅ አምላክ ማን ነው?",
    "14": "ተአምራትን የምታደርግ አምላክ አንተ ነህ፤ ለህዝብህ ሃይልን አስታወቅሃቸው።",
    "15": "የያእቆብንና የዮሴፍን ልጆች፥ ህዝብህን በክንድህ አዳንሃቸው።",
    "16": "አቤቱ፥ ውሆች አዩህ፥ ውሆችም አይተውህ ፈሩ፤ ጥልቆች ተነዋወጡ፥ ውሆችም ጮሁ።",
    "17": "ደመኖች ድምፅን ሰጡ፥ ፍላፆችህም ወጡ።",
    "18": "የነጎድጓድህ ድምፅ በአውሎ ነበረ፤ መብረቆች ለአለም አበሩ፤ ምድር ተናወጠች ተንቀጠቀጠችም።",
    "19": "መንገድህ በባህር ውስጥ ነው፥ ፍለጋህም በብዙ ውሆች ነው፥ አረማመድህም አልታወቀም።",
    "20": "በሙሴና በአሮን እጅ ህዝብህን እንደ በጎች መራሃቸው።",
    "0": "ለመዘምራን አለቃ ስለ ኤዶታም የአሳፍ መዝሙር።"
}