{
    "1": "አቤቱ፥ ምህረትንና ፍርድን እቀኝልሃለሁ።",
    "2": "እዘምራለሁ፥ ንፁህ መንገዱንም አስተውላለሁ፤ ወደ እኔ መቼ ትመጣለህ? በቤቴ መካከል በልቤ ቅንነት እሄዳለሁ።",
    "3": "በአይኔ ፊት ክፉን ነገር አላኖርሁም፤ ህግ ተላላፊዎችን ጠላሁ።",
    "4": "ጠማማ ልብም አልተጠጋኝም፤ ክፉ ከእኔ በራቀ ጊዜ አላወቅሁም።",
    "5": "ባልንጀራውን በቀስታ የሚያማን እርሱን አሳደድሁ፤ በአይኑ ትእቢተኛ የሆነውና ልቡ የሚሳሳው ከእኔ ጋር አይተባበርም።",
    "6": "ከእኔ ጋር ይኖሩ ዘንድ አይኖቼ በምድር ምእመናን ላይ ናቸው፤ በቀና መንገድ የሚሄድ እርሱ ያገለግለኛል።",
    "7": "ትእቢትን የሚያደርግ በቤቴ መካከል አይኖርም፤ አመፅን የሚናገር በአይኔ ፊት አይቀናም።",
    "8": "አመፃ የሚያደርጉትን ሁሉ ከእግዚአብሔር ከተማ አጠፋቸው ዘንድ፥ የምድርን ሃጢአተኞች ሁሉ በማለዳ እገድላቸዋለሁ።",
    "0": "የዳዊት መዝሙር።"
}