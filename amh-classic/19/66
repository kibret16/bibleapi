{
    "1": "በምድር ያላችሁ ሁሉ ለእግዚአብሔር እልል በሉ፥",
    "2": "ለስሙም ዘምሩ፥ ለምስጋናውም ክብርን ስጡ።",
    "3": "እግዚአብሔርን እንዲህ በሉት፦ ስራህ ግሩም ነው፤ ሃይልህ ብዙ ሲሆን ጠላቶች ዋሹብህ።",
    "4": "በምድር ያሉ ሁሉ ለአንተ ይሰግዳሉ፥ ለአንተም ይዘምራሉ፥ ለስምህም ይዘምራሉ።",
    "5": "ኑ የእግዚአብሔርንም ስራ እዩ፤ ከሰው ልጆች ይልቅ በምክር ግሩም ነው።",
    "6": "ባህርን የብስ አደረጋት፥ ወንዙንም በእግር ተሻገሩ፤ በዚያ በእርሱ ደስ ይለናል።",
    "7": "በሃይሉ ለዘላለም ይገዛል፤ አይኖቹ ወደ አህዛብ ይመለከታሉ፤ አመፀኞች ራሳቸውን ከፍ ከፍ አያድርጉ።",
    "8": "አህዛብ ሆይ፥ አምላካችንን ባርኩ፥ የምስጋናውንም ድምፅ አሰሙ።",
    "9": "ነፍሴን በህይወት ያኖራታል፥ እግሮቼንም ለመናወጥ አልሰጠም።",
    "10": "አቤቱ፥ ፈትነኸናልና፥ ብርንም እንደሚያነጥሩት አንጥረኸናልና።",
    "11": "ወደ ወጥመድ አገባኸን፥ በጀርባችንም መከራን አኖርህ።",
    "12": "በራሳችን ላይ ሰውን አስረገጥኸን፤ በእሳትና በውሃ መካከል አለፍን፥ ወደ እረፍትም አወጣኸን።",
    "13-14": "ከሚቃጠል መስዋእት ጋር ወደ ቤትህ እገባለሁ፤ በመከራዬ ጊዜ በአፌ የተናገርሁትን ከንፈሮቼም ያሉትን ስእለቴን ለአንተ እፈፅማለሁ።",
    "15": "ከእጣንና ከወጠጤዎች ጋር ለሚቃጠል መስዋእት ፍሪዳን አቀርባለሁ፤ ላሞችንና ፍየሎችን እሰዋልሃለሁ።",
    "16": "እግዚአብሔርን የምትፈሩት ሁሉ፥ ኑ፥ ስሙኝ፤ ለነፍሴ ያደረገላትን ልንገራችሁ።",
    "17": "በአፌ ወደ እርሱ ጮህሁ፥ በአንደበቴም አመሰገንሁት።",
    "18": "በልቤስ በደልን አይቼ ብሆን ጌታ አይሰማኝም ነበር።",
    "19": "ስለዚህ እግዚአብሔር ሰማኝ፤ የልመናዬን ድምፅ አደመጠ።",
    "20": "ፀሎቴን ያልከለከለኝ ምህረቱንም ከእኔ ያላራቀ እግዚአብሔር ይመስገን።",
    "0": "ለመዘምራን አለቃ የመነሳት የምስጋና መዝሙር።"
}