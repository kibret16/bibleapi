{
    "1": "አቤቱ፥ በሃይልህ ንጉስ ደስ ይለዋል፤ በማዳንህ እጅግ ሃሴትን ያደርጋል።",
    "2": "የልቡን ፈቃድ ሰጠህው፥ የከንፈሩንም ልመና አልከለከልኸውም።",
    "3": "በበጎ በረከት ደርሰህለታልና፤ ከክቡር እንቁ የሆነ ዘውድን በራሱ ላይ አኖርህ።",
    "4": "ህይወትን ለመነህ ሰጠኸውም፥ ለረጅም ዘመን ለዘላለሙ።",
    "5": "በማዳንህ ክብሩ ታላቅ ነው፤ ክብርንና ምስጋናን ጨመርህለት።",
    "6": "የዘላለም በረከትን ሰጥተኸዋልና፥ በፊትህም ደስታ ደስ ታሰኘዋለህ።",
    "7": "ንጉስ በእግዚአብሔር ተማምኖአልና፥ በልኡልም ምህረት አይናወጥም።",
    "8": "እጅህ ጠላቶችህን ሁሉ ታግኛቸው፥ ቀኝህም የሚጠሉህን ሁሉ ታግኛቸው።",
    "9": "በተቆጣህም ጊዜ እንደ እሳት እቶን አድርጋቸው፤ እግዚአብሔር በቁጣው ያጠፋቸዋል፥ እሳትም ትበላቸዋለች።",
    "10": "ፍሬአቸውን ከምድር ዘራቸውንም ከሰው ልጆች ታጠፋለህ።",
    "11": "ክፋትን በአንተ ላይ ዘርግተዋልና፥ የማይቻላቸውንም ምክር አሰቡ።",
    "12": "ወደ ኋላቸው ትመልሳቸዋለህ፤ ፍላፃን በፊታቸው ላይ ታዘጋጃለህ።",
    "13": "አቤቱ፥ በሃይልህ ከፍ ከፍ በል፤ ፅናትህንም እናመሰግናለን እንዘምርማለን።"
}