{
    "1": "የሰራዊት አምላክ ሆይ፥ ማደሪያዎችህ እንደምን የተወደዱ ናቸው!",
    "2": "ነፍሴ የእግዚአብሔርን አደባባዮች ትወድዳለች ትናፍቅማለች፤ ልቤም ስጋዬም በህያው አምላክ ደስ ተሰኘ።",
    "3": "ወፍ ለእርስዋ ቤትን አገኘች፥ ዋኖስም ጫጩቶችዋን የምታኖርበት ቤት አገኘች፤ የሰራዊት አምላክ ንጉሴም አምላኬም ሆይ፥ እርሱ መሰዊያህ ነው።",
    "4": "በቤትህ የሚኖሩ ሁሉ የተመሰገኑ ናቸው፤ ለአለምና ለዘላለምም ያመሰግኑሃል።",
    "5": "አቤቱ፥ እርዳታው ከአንተ ዘንድ የሆነለት፥ በልቡም የላይኛውን መንገድ የሚያስብ ሰው ምስጉን ነው።",
    "6": "በልቅሶ ሸለቆ ውስጥ በወሰነው ስፍራ የህግ መምህር በረከትን ይሰጣልና።",
    "7": "ከሃይል ወደ ሃይል ይሄዳሉ፤ የአማልክት አምላክ በፅዮን ይታያል።",
    "8": "የሰራዊት አምላክ አቤቱ፥ ፀሎቴን ስማ፤ የያእቆብ አምላክ ሆይ፥ አድምጥ።",
    "9": "አቤቱ፥ መታመናችንን እይልን፥ ወደ ቀባኸውም ፊት ተመልከት።",
    "10": "ከአእላፍ ይልቅ በአደባባዮችህ አንዲት ቀን ትሻላለች፤ በሃጥአን ድንኳኖች ከመቀመጥ ይልቅ፥ በእግዚአብሔር ቤት እጣል ዘንድ መረጥሁ።",
    "11": "እግዚአብሔር አምላክ ምህረትንና እውነትን ስለ ወደደ፥ ሞገስንና ክብርን ይሰጣል፤ እግዚአብሔር በቅንነት የሚሄዱትን ከመልካም ነገር አያሳጣቸውም።",
    "12": "የሰራዊት አምላክ ሆይ፥ በአንተ የታመነ ሰው ምስጉን ነው።",
    "0": "ለመዘምራን አለቃ በዋሽንት የቆሬ ልጆች መዝሙር።"
}