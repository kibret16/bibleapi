{
    "1": "ልቤ ፅኑ ነው፥ አቤቱ፥ ልቤ ፅኑ ነው፤ እቀኛለሁ በክብሬም እዘምራለሁ።",
    "2": "በገና ሆይ፥ ተነስ፥ መሰንቆም፤ እኔም ማልጄ እነሳለሁ።",
    "3": "አቤቱ፥ በአህዛብ መካከል አመሰግንሃለሁ፥ በወገኖችም መካከል እዘምርልሃለሁ፤",
    "4": "ምህረትህ በሰማይ ላይ ታላቅ ናትና፥ እውነትህም እስከ ደመናት ድረስ ነውና።",
    "5": "አቤቱ፥ በሰማያት ላይ ከፍ ከፍ በል፥ ክብርህም በምድር ሁሉ ላይ ትሁን።",
    "6": "ወዳጆችህ ይድኑ ዘንድ በቀኝህ አድን አድምጠኝም።",
    "7": "እግዚአብሔር በቅድስናው ተናገረ፦ ደስ ይለኛል፥ ሴኬምንም እካፈላለሁ፥ የሱኮትንም ሸለቆ እሰፍራለሁ።",
    "8": "ገለአድ የእኔ ነው ምናሴም የእኔ ነው፤ ኤፍሬም የራሴ መጠጊያ ነው። ይሁዳ ንጉሴ ነው፤",
    "9": "ሞአብ መታጠቢያዬ ነው፥ በኤዶምያስ ላይም ጫማዬን እዘረጋለሁ፤ ፍልስጥኤም ይገዙልኛል።",
    "10": "ወደ ፅኑ ከተማ ማን ይወስደኛል? ማንስ እስከ ኤዶምያስ ይመራኛል?",
    "11": "አቤቱ፥ የጣልኸኝ አንተ አይደለህምን? አምላክ ሆይ፥ ከሰራዊታችን ጋር አትወጣም።",
    "12": "በመከራችን ረድኤትን ስጠን፤ የሰውም ማዳን ከንቱ ነው።",
    "13": "በእግዚአብሔር ሃይልን እናደርጋለን፤ እርሱም የሚያስጨንቁንን ያዋርዳቸዋል።",
    "0": "የዳዊት የምስጋና መዝሙር።"
}