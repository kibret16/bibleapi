{
    "1": "በመንገዳቸው ንፁሃን የሆኑ፥ በእግዚአብሔርም ህግ የሚሄዱ ምስጉኖች ናቸው።",
    "2": "ምስክሩን የሚፈልጉ፥ በፍፁም ልብ የሚሹት ምስጉኖች ናቸው፤",
    "3": "አመፅንም አያደርጉም፥ በመንገዶቹም ይሄዳሉ።",
    "4": "ትእዛዛትህን እጅግ እንጠብቅ ዘንድ አንተ አዘዝህ።",
    "5": "ስርአትህን ለመጠበቅ መንገዶቼ ይቀኑ ዘንድ እወድድ ነበር።",
    "6": "ትእዛዝህን ሁሉ ስመለከት በዚያን ጊዜ አላፍርም።",
    "7": "አቤቱ፥ የፅድቅህን ፍርድ ስማር በቅን ልብ አመሰግንሃለሁ።",
    "8": "ስርአትህን እጠብቃለሁ፤ በፍፁም አትጣለኝ።",
    "9": "ጉልማሳ መንገዱን በምን ያነፃል? ቃልህን በመጠበቅ ነው።",
    "10": "በፍፁም ልቤ ፈለግሁህ፥ ከትእዛዝህ አታርቀኝ።",
    "11": "አንተን እንዳልበድል፥ ቃልህን በልቤ ሰወርሁ።",
    "12": "አቤቱ፥ አንተ ቡሩክ ነህ፤ ስርአትህን አስተምረኝ።",
    "13": "የአፍህን ፍርድ ሁሉ በከንፈሬ ነገርሁ።",
    "14": "እንደ ብልጥግና ሁሉ በምስክርህ መንገድ ደስ አለኝ።",
    "15": "ትእዛዝህን አሰላስላለሁ፥ መንገድህንም እፈልጋለሁ።",
    "16": "በትእዛዝህ ደስ ይለኛል፤ ቃልህንም አልረሳም።",
    "17": "ለባርያህ መልካም አድርግ ህያው እንድሆን፥ ቃልህንም እንድጠብቅ።",
    "18": "አይኖቼን ክፈት፥ ከህግህም ተአምራትህን አያለሁ።",
    "19": "እኔ በምድር እንግዳ ነኝ፤ ትእዛዛትህን ከእኔ አትሰውር።",
    "20": "ነፍሴ ሁልጊዜ ፍርድህን እጅግ ናፈቀች።",
    "21": "ከትእዛዛትህ የሳቱትን ትእቢተኞችንና ርጉማንን ዘለፍህ።",
    "22": "ምስክርህን ፈልጌአለሁና ስድብንና ነውርን ከእኔ አርቅ።",
    "23": "አለቆች ደግሞ ተቀምጠው እኔን አሙኝ፤ ባርያህ ግን ህግህን ያሰላስል ነበር።",
    "24": "ምስክርህም ተድላዬ ነው፥ ስርአትህም መካሬ ነው።",
    "25": "ነፍሴ ወደ ምድር ተጠጋች፤ እንደ ቃልህ ህያው አድርገኝ።",
    "26": "መንገድህን ነገርሁ ሰማኸኝም፤ ስርአትህን አስተምረኝ።",
    "27": "የስርአትህን መንገድ እንዳስተውል አድርገኝ፥ ተአምራትህንም አሰላስላለሁ።",
    "28": "ከህዘን የተነሳ ነፍሴ አንቀላፋች፤ በቃልህ አጠንክረኝ።",
    "29": "የአመፅን መንገድ ከእኔ አርቅ፥ በህግህም ማረኝ፤",
    "30": "የእውነትህን መንገድ መረጥሁ፥ ፍርድህንም አልረሳሁም።",
    "31": "አቤቱ፥ ምስክርህን ተጠጋሁ፤ አታሳፍረኝ።",
    "32": "ልቤን ባሰፋኸው ጊዜ፥ በትእዛዝህ መንገድ ሮጥሁ።",
    "33": "አቤቱ፥ የስርአትህን መንገድ አስተምረኝ፥ ሁልጊዜም እፈልገዋለሁ።",
    "34": "እንዳስተውል አድርገኝ፥ ህግህንም እፈልጋለሁ፤ በፍፁም ልቤም እጠብቀዋለሁ።",
    "35": "እርስዋን ወድጃለሁና የትእዛዝህን መንገድ ምራኝ።",
    "36": "ልቤን ወደ ምስክርህ አዘንብል፥ ወደ ስስትም አይሁን።",
    "37": "ከንቱ ነገርን እንዳያዩ አይኖቼን መልስ፤ በመንገድህ ህያው አድርገኝ።",
    "38": "እንዲፈራህ ባርያህን በቃልህ አፅና።",
    "39": "ፍርድህ መልካም ናትና የተጠራጠርሁትን ስድብ ከእኔ አርቅ።",
    "40": "እነሆ፥ ትእዛዝህን ናፈቅሁ፤ በፅድቅህ ህያው አድርገኝ",
    "41": "አቤቱ፥ እንደ ቃልህ፥ ምህረትህና መድሃኒትህ ይምጡልኝ።",
    "42": "በቃልህ ታምኛለሁና ለሚሰድቡኝ በነገር እመልስላቸዋለሁ።",
    "43": "በፍርድህም ታምኛለሁና የእውነትን ቃል ከአፌ ፈፅመህ አታርቅ።",
    "44": "ለዘላለም አለም ሁልጊዜ ህግህን እጠብቃለሁ።",
    "45": "ትእዛዛትህንም ፈልጌአለሁና አስፍቼ እሄዳለሁ።",
    "46": "በነገስታት ፊት ምስክርህን እናገራለሁ፥ አላፍርምም፤",
    "47": "እጅግም በወደድኋቸው በትእዛዛትህ ደስ ይለኛል።",
    "48": "እጆቼንም ወደ ወደድኋቸው ወደ ትእዛዛትህ አነሳለሁ፤ ስርአትህንም አሰላስላሁ።",
    "49": "ለባርያህ ተስፋ ያስደረግኸውን ቃልህን አስብ።",
    "50": "ቃልህ ህያው አድርጎኛልና ይህች በመከራዬ ደስ አሰኘችኝ።",
    "51": "ትእቢተኞች እጅግ አመፁ፤ እኔ ግን ከህግህ አልራቅሁም።",
    "52": "ከጥንት የነበረውን ፍርድህን አሰብሁ፥ አቤቱ፥ ተፅናናሁም።",
    "53": "ህግህን ከተዉ ከሃጢአተኞች የተነሳ ህዘን ያዘኝ።",
    "54": "በእንግድነቴ አገር ስርአትህ መዝሙር ሆነችኝ።",
    "55": "አቤቱ፥ በሌሊት ስምህን አሰብሁ፥ ህግህንም ጠበቅሁ።",
    "56": "ትእዛዛትህንም ፈልጌአለሁና ይህች ሆነችልኝ።",
    "57": "እግዚአብሔር ክፍሌ ነው፤ ህግህን እጠብቃለሁ አልሁ።",
    "58": "በፍፁም ልቤ ወደ ፊትህ ተማለልሁ፤ እንደ ቃልህ ማረኝ።",
    "59": "ስለ መንገዶችህ አሰብሁ፥ እግሬንም ወደ ምስክሮችህ መለስሁ።",
    "60": "ትእዛዝህን ለመጠበቅ ጨከንሁ አልዘገየሁምም።",
    "61": "የሃጥአን ገመዶች ተተበተቡብኝ፤ ህግህን ግን አልረሳሁም።",
    "62": "ስለ ፅድቅህ ፍርድ፥ በእኩለ ሌሊት አመሰግንህ ዘንድ እነሳለሁ።",
    "63": "እኔ ለሚፈሩህ ሁሉ፥ ትእዛዝህንም ለሚጠብቁ ባልንጀራ ነኝ።",
    "64": "አቤቱ፥ ምህረትህ በምድር ሁሉ ሞላች፤ ስርአትህን አስተምረኝ።",
    "65": "አቤቱ፥ እንደ ቃልህ ለባርያህ መልካም አደረግህ።",
    "66": "በትእዛዛትህ ታምኛለሁና መልካም ምክርና እውቀትን አስተምረኝ።",
    "67": "እኔ ሳልጨነቅ ሳትሁ፤ አሁን ግን ቃልህን ጠበቅሁ።",
    "68": "አቤቱ፥ አንተ ቸር ነህ፥ በቸርነትህም ስርአትህን አስተምረኝ።",
    "69": "የትእቢተኞች አመፅ በላዬ በዛ፤ እኔ ግን በፍፁም ልቤ ትእዛዛትህን እፈልጋለሁ።",
    "70": "ልባቸው እንደ ወተት ረጋ፤ እኔ ግን በህግህ ደስ ይለኛል።",
    "71": "ስርአትህን እማር ዘንድ ያስጨነቅኸኝ መልካም ሆነልኝ።",
    "72": "ከአእላፋት ወርቅና ብር ይልቅ የአፍህ ህግ ይሻለኛል።",
    "73": "እጆችህ ሰሩኝ አበጃጁኝም፤ እንዳስተውል አድርገኝ፥ ትእዛዛትህንም እማራለሁ።",
    "74": "በቃልህ ታምኛለሁና የሚፈሩህ እኔን አይተው ደስ ይላቸዋል።",
    "75": "አቤቱ፥ ፍርድህ ፅድቅ እንደ ሆነች፥ በእውነትህም እንዳስቸገርኸኝ አወቅሁ።",
    "76": "ምህረትህ ለመፅናናቴ ትሁነኝ፥ እንደ ቃልህም ለባርያህ ይሁነው።",
    "77": "ህግህ ተድላዬ ናትና ቸርነትህ ትምጣልኝ፥ በህይወትም ልኑር።",
    "78": "ትእቢተኞች በአመፅ ጠምመውብኛልና ይፈሩ፤ እኔ ግን በትእዛዝህ እጫወታለሁ።",
    "79": "የሚፈሩህና ምስክሮችህን የሚያውቁ ወደ እኔ ይመለሱ።",
    "80": "እንዳላፍር ልቤ በስርአትህ የቀና ይሁን።",
    "81": "ነፍሴ መድሃኒትህን ናፈቀች፤ በቃልህም ታመንሁ።",
    "82": "መቼ ታፅናናኛለህ እያልሁ አይኖቼ ስለ ቃልህ ፈዘዙ።",
    "83": "በጢስ እንዳለ አቁማዳ ሆኛለሁና ስርአትህን ግን አልረሳሁም።",
    "84": "የባርያህ ዘመኖች ስንት ናቸው? በሚያሳድዱኝስ ላይ መቼ ትፈርድልኛለህ?",
    "85": "ሃጢአተኞች ጨዋታን ነገሩኝ፥ አቤቱ፥ እንደ ህግህ ግን አይደለም።",
    "86": "ትእዛዛትህ ሁሉ እውነት ናቸው፤ በአመፅ አሳድደውኛል እርዳኝ።",
    "87": "ከምድር ሊያጠፉኝ ጥቂት ቀርቶአቸው ነበር፤ እኔ ግን ትእዛዛትህን አልተውሁም።",
    "88": "እንደ ምህረትህ ህያው አድርገኝ፤ የአፍህንም ምስክር እጠብቃለሁ።",
    "89": "አቤቱ፥ ቃልህ በሰማይ ለዘላለም ይኖራል።",
    "90": "እውነትህ ለልጅ ልጅ ናት፤ ምድርን መሰረትሃት እርስዋም ትኖራለች።",
    "91": "ሁሉም ባርያዎችህ ናቸውና ቀኑ በትእዛዝህ ይኖራል።",
    "92": "ህግህ ተድላዬ ባይሆን፥ ቀድሞ በጎስቁልናዬ በጠፋሁ ነበር።",
    "93": "በእርሱ ህያው አድርገኸኛልና ፍርድህን ለዘላለም አልረሳም።",
    "94": "እኔ የአንተ ነኝ፤ ፍርድህን ፈልጌአልሁና አድነኝ።",
    "95": "ሃጢአተኞች ያጠፉኝ ዘንድ ጠበቁኝ፤ ምስክርህን ግን መረመርሁ።",
    "96": "የስራህን ሁሉ ፍፃሜ አየሁ፤ ትእዛዝህ ግን እጅግ ሰፊ ነው።",
    "97": "አቤቱ፥ ህግህን እንደ ምን እጅግ ወደድሁ! ቀኑን ሁሉ እርሱ ትዝታዬ ነው።",
    "98": "ለዘላለም ለእኔ ነውና ትእዛዝህ ከጠላቶቼ ይልቅ አስተዋይ አደረገኝ።",
    "99": "ምስክርህ ትዝታዬ ነውና ካስተማሩኝ ሁሉ ይልቅ አስተዋልሁ።",
    "100": "ትእዛዝህን ፈልጌአለሁና ከሽማግሌዎች ይልቅ አስተዋልሁ።",
    "101": "ቃልህን እጠብቅ ዘንድ ከክፉ መንገድ ሁሉ እግሬን ከለከልሁ።",
    "102": "አስተምረኸኛልና ከፍርድህ አልራቅሁም።",
    "103": "ቃልህ ለጉሮሮዬ ጣፋጭ ነው፤ ከማርና ከወለላ ይልቅ ለአፌ ጣፈጠኝ።",
    "104": "ከትእዛዝህ የተነሳ አስተዋልሁ፤ ስለዚህ የሃሰትን መንገድ ጠላሁ።",
    "105": "ህግህ ለእግሬ መብራት፥ ለመንገዴ ብርሃን ነው።",
    "106": "የፅድቅህን ፍርድ እጠብቅ ዘንድ ማልሁ፥ አፀናሁም።",
    "107": "እጅግ ተቸገርሁ፤ አቤቱ፥ እንደ ቃልህ ህያው አድርገኝ።",
    "108": "አቤቱ፥ ከአፌ የሚወጣውን ቃል ውደድ፥ ፍርድህንም አስተምረኝ።",
    "109": "ነፍሴ ሁልጊዜ በእጅህ ውስጥ ናት፤ ህግህን ግን አልረሳሁም።",
    "110": "ሃጢአተኞች ወጥመድን ዘረጉብኝ፤ ከትእዛዝህ ግን አልሳትሁም።",
    "111": "የልቤ ደስታ ነውና ምስክርህን ለዘላለም ወረስሁ።",
    "112": "ለዘላለም ለፍፃሜውም ትእዛዝህን አደርግ ዘንድ ልቤን አዘነበልሁ።",
    "113": "አመፀኞችን ጠላሁ፥ ህግህን ግን ወደድሁ።",
    "114": "አንተ ረዳቴና መጠጊያዬ ነህ፥ በቃልህም ተማመንሁ።",
    "115": "እናንተ ሃጢአተኞች፥ ከእኔ ራቁ፥ የአምላኬንም ትእዛዝ ልፈልግ።",
    "116": "እንደ ቃልህ ደግፈኝ፥ ህያውም እሆናለሁ፤ ከተስፋዬም አልፈር።",
    "117": "እርዳኝ እድናለሁም፥ ሁልጊዜም ስርአትህን እመረምራለሁ።",
    "118": "ምኞታቸው አመፃ ነውና ከስርአትህ የሚርቁትን ሁሉ አጎሳቆልሃቸው።",
    "119": "የምድርን ሃጢአተኞች ሁሉ እንደ ርኩሰት አጠፋሃቸው፤ ስለዚህ ምስክርህን ወደድሁ።",
    "120": "ስጋዬ አንተን ከመፍራት የተነሳ ደንገጠ፤ ከፍርድህ የተነሳ ፈርቻለሁ።",
    "121": "ፍርድንና ፅድቅን ሰራሁ፤ ለሚያስጨንቁኝ አሳልፈህ አትስጠኝ።",
    "122": "ባርያህን በመልካም ጠብቀው፤ ትእቢተኞችም አይጋፉኝ።",
    "123": "አይኖቼ ለማዳንህ፥ ለፅድቅህም ቃል ፈዘዙ።",
    "124": "ለባርያህ እንደ ምህረትህ አድርግ፥ ስርአትህንም አስተምረኝ።",
    "125": "እኔ ባርያህ ነኝ፤ እንዳስተውል አድርገኝ፥ ምስክርህንም አውቃለሁ።",
    "126": "ለእግዚአብሔር የስራ ጊዜ ነው፥ ህግህንም ሻሩት።",
    "127": "ስለዚህ ከወርቅና ከእንቁ ይልቅ ትእዛዝህን ወደድሁ።",
    "128": "ስለዚህ ወደ ትእዛዝህ ሁሉ አቀናሁ፥ የአመፅንም መንገድ ሁሉ ጠላሁ።",
    "129": "ምስክሮችህ ድንቆች ናቸው፤ ስለዚህ ነፍሴ ፈለገቻቸው።",
    "130": "የቃልህ ፍቺ ያበራል፥ ህፃናትንም አስተዋዮች ያደርጋል።",
    "131": "አፌን ከፈትሁ፥ አለከለክሁም፤ ወደ ትእዛዝህ ናፍቄአለሁና።",
    "132": "ስምህን ለሚወድዱ እንድምታደርገው ፍርድ፥ ወደ እኔ ተመልከት ማረኝም።",
    "133": "አካሄድን እንደ ቃልህ አቅና፤ ሃጢአትም ሁሉ አይግዛኝ።",
    "134": "ከሰው ግፍ አድነኝ፤ ትእዛዝህንም እጠብቃለሁ።",
    "135": "በባርያህ ላይ ፊትህን አብራ፥ ስርአትህንም አሰተምረኝ።",
    "136": "ህግህን አልጠበቅሁምና የውሃ ፈሳሽ ከአይኖቼ ፈሰሰ።",
    "137": "አቤቱ፥ አንተ ፃድቅ ነህ፥ ፍርድህም ቅን ነው።",
    "138": "ምስክርህን በፅድቅ አዘዝህ፥ እጅግም ቅን ነው።",
    "139": "ጠላቶቼ ቃልህን ረስተዋልና የቤትህ ቅንአት አቀለጠኝ።",
    "140": "ቃልህ እጅግ የነጠረ ነው፥ ባርያህም ወደደው።",
    "141": "እኔ ታናሽና የተናቅሁ ነኝ፤ ትእዛዛትህን ግን አልረሳሁም።",
    "142": "ፅድቅህ የዘላለም ፅድቅ ነው፥ ቃልህም እውነት ነው።",
    "143": "መከራና ችግር አገኙኝ፤ ትእዛዛትህ ግን ተድላዬ ናቸው።",
    "144": "ምስክርህ ለዘላለም ፅድቅ ነው እንዳስተውል አድርገኝ፥ በህይወትም አኑረኝ።",
    "145": "በፍፁም ልቤ ጮህሁ፥ አቤቱ፥ ስማኝ፤ ስርአትህን እፈልጋለሁ።",
    "146": "ወደ አንተ ጮህሁ፤ አድነኝ፥ ምስክርህንም እጠብቃለሁ።",
    "147": "ማለዳ ጮህሁ፤ ቃልህንም ተስፋ አድርጌአለሁ።",
    "148": "ቃልህን አስብ ዘንድ አይኖቼ ለመማለድ ቀደሙ።",
    "149": "አቤቱ፥ እንደ ቸርነትህ ድምፄን ስማ፤ እንደ ፍርድህ ህያው አድርገኝ።",
    "150": "በአመፃ የሚያሳድዱኝ ቀረቡ፥ ከህግህም ራቁ።",
    "151": "አቤቱ፥ አንተ ቅርብ ነህ፥ መንገዶችህም ሁሉ ቅኖች ናቸው።",
    "152": "ከዘላለም እንደ መሰረትኸው ከቀድሞ ጀምሮ ከምስክርህ የተነሳ አወቅሁ።",
    "153": "ህግህን አልረሳሁምና ችግሬን ተመልከት አድነኝም።",
    "154": "ፍርዴን ፍረድ አድነኝም፤ ስለ ቃልህ ህያው አድርገኝ።",
    "155": "መድሃኒት ከሃጥአን ሩቅ ነው፥ ስርአትህን አልፈለጉምና።",
    "156": "አቤቱ፥ ቸርነትህ እጅግ ብዙ ነው፤ እንደ ፍርድህ ህያው አድርገኝ።",
    "157": "ያሳደዱኝና ያስጨነቁኝ ብዙዎች ናቸው፤ ከምስክር ግን ፈቀቅ አላልሁም።",
    "158": "ቃልህን አልጠበቁምና ሰነፎችን አይቼ አዘንሁ።",
    "159": "ትእዛዝህን እንደ ወደድሁ ተመልከት፤ አቤቱ፥ በምህረትህ ህያው አድርገኝ።",
    "160": "የቃልህ መጀመሪያ እውነት ነው፥ የፅድቅህንም ፍርድ ሁሉ ለዘላለም ነው።",
    "161": "ገዢዎች በከንቱ አሳደዱኝ፤ ከቃልህ የተነሳ ግን ልቤ ደነገጠብኝ።",
    "162": "ብዙ ምርኮ እንዳገኘ በቃልህ ደስ አለኝ።",
    "163": "አመፃን ጠላሁ ተፀየፍሁም፤ ህግን ግን ወደድሁ።",
    "164": "ስለ ፅድቅህ ፍርድ ሰባት ጊዜ በቀን አመሰግንሃለሁ።",
    "165": "ህግህን ለሚወድዱ ብዙ ሰላም ነው፥ እንቅፋትም የለባቸውም።",
    "166": "አቤቱ፥ ማዳንህን ተስፋ አደርግሁ፥ ትእዛዛትህንም ጠበቅሁ።",
    "167": "ነፍሴ ምስክርህን ጠበቀች፥ እጅግም ወደደችው።",
    "168": "መንገዶቼ ሁሉ በፊትህ ናቸውና ትእዛዝህንና ምስክርህን ጠበቅሁ።",
    "169": "አቤቱ፥ ፀሎቴ ወደ ፊትህ ትቅረብ፤ እንደ ቃልህም አስተዋይ አድርገኝ።",
    "170": "ልመናዬ ወደ ፊትህ ትድረስ፤ እንደ ቃልህ አድነኝ።",
    "171": "ስርአትህን አስተምረኸኛልና ከንፈሮቼ ምስጋናን አወጡ።",
    "172": "ትእዛዛትህ ሁሉ ፅድቅ ናቸውና አንደበቴ ቃልህን ተናገረ።",
    "173": "ትእዛዛትህን መርጫለሁና እጅህ የሚያድነኝ ይሁን።",
    "174": "አቤቱ፥ ማዳንህን ናፈቅሁ፤ ህግህም ተድላዬ ነው።",
    "175": "ነፍሴ ትኑርልኝ ታመሰግንህማለች፥ ፍርድህም ይርዳኝ።",
    "176": "እንደ ጠፉ በግ ተቅበዘበዝሁ፤ ትእዛዛትህን አልረሳሁምና ባርያህን ፈልገው።"
}