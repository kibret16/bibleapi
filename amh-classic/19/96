{
    "1": "ለእግዚአብሔር አዲስ ምስጋናን አመስግኑ፤ ምድር ሁሉ፥ እግዚአብሔርን አመስግኑ።",
    "2": "እግዚአብሔርን አመስግኑ ስሙንም ባርኩ፥ እለት እለትም ማዳኑን አውሩ።",
    "3": "ክብሩን ለአህዛብ ተአምራቱንም ለወገኖች ሁሉ ንገሩ፤",
    "4": "እግዚአብሔር ታላቅ ምስጋናውም ብዙ ነውና፥ በአማልክትም ሁሉ ላይ የተፈራ ነውና።",
    "5": "የአህዛብ አማልክት ሁሉ አጋንንት ናቸውና፤ እግዚአብሔር ግን ሰማያትን ሰራ።",
    "6": "ምስጋናና ውበት በፊቱ፥ ቅዱስነትና ግርማ በመቅደሱ ውስጥ ናቸው።",
    "7": "የአህዛብ ወገኖች፥ ለእግዚአብሔር አምጡ፥ ክብርና ምስጋናን ለእግዚአብሔር አምጡ፤",
    "8": "ለስሙ የሚገባ ክብርን ለእግዚአብሔር አምጡ፤ ቁርባን ያዙ ወደ አደባባዮችም ግቡ።",
    "9": "በቅድስናው ስፍራ ለእግዚአብሔር ስገዱ፤ ምድር ሁሉ በፊቱ ትነዋወጥ።",
    "10": "በአህዛብ መካከል፦ እግዚአብሔር ነገሰ በሉ። እንዳይናወጥም አለሙን እርሱ አፀናው፥ አህዛብንም በቅንነት ይፈርዳል።",
    "11": "ሰማያት ደስ ይበላቸው፥ ምድርም ሃሴትን ታድርግ፤ ባህርና ሞላዋ ይናወጡ፤",
    "12": "በረሃ በእርስዋም ያሉ ሁሉ ሃሴትን ያድርጉ፤ የዱር ዛፎች ሁሉ በዚያን ጊዜ በእግዚአብሔር ፊት ደስ ይላቸዋል፤",
    "13": "ይመጣልና፤ በምድር ላይ ሊፈርድ ይመጣልና፤ እርሱም አለምን በፅድቅ አህዛብንም በቅንነት ይፈርዳል።",
    "0": "ከምርኮ በኋላ ቤት በተሰራ ጊዜ።"
}