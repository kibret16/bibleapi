{
    "1": "ልባቸው ለቀና ለእስራኤል እግዚአብሔር እንዴት ቸር ነው።",
    "2": "እኔ ግን እግሮቼ ሊሰናከሉ፥ አረማመዴም ሊወድቅ ትንሽ ቀረ።",
    "3": "የሃጢአተኞችን ሰላም አይቼ በአመፀኞች ቀንቼ ነበርና።",
    "4": "ለሞታቸው መጣጣር የለውምና፤ ሃይላቸውም ጠንካራ ነውና።",
    "5": "እንደ ሰው በድካም አልሆኑም፥ ከሰው ጋርም አልተገረፉም።",
    "6": "ስለዚህ ትእቢት ያዛቸው፤ ሃጢአትንና በደልን ተጎናፀፉአት።",
    "7": "አይናቸው ስብ ስለ ሆነ ወጣ፤ ልባቸውም ከምኞታቸው ይልቅ አገኘ።",
    "8": "አስበው ክፉ ነገርን ተናገሩ፤ ከፍ ከፍ ብለውም በአመፃ ተናገሩ።",
    "9": "አፋቸውን በሰማይ አኖሩ፥ አንደበታቸውም በምድር ውስጥ ተመላለሰ።",
    "10": "ስለዚህ ህዝቤ ወደዚህ ይመለሳሉ፤ ፍፁም ጊዜም በላያቸው ይገኛል፤",
    "11": "እግዚአብሔር እንዴት ያውቃል? በልኡልስ ዘንድ በውኑ እውቀት አለ? ይላሉ።",
    "12": "እነሆ፥ እነዚህ ሃጢአተኞች ይደሰታሉ፥ ሁልጊዜም ባለጠግነታቸውን ያበዛሉ።",
    "13": "እንዲህም አልሁ፦ በውኑ ልቤን በከንቱ አፀደቅሁ፥ እጆቼንም በንፅህና በከንቱ አጠብሁ።",
    "14": "ሁልጊዜም የተገረፍሁ ሆንሁ፥ መሰደቤም በማለዳ ነው።",
    "15": "እንደዚህ ብዬ ብናገር ኖሮ፥ እነሆ፥ የልጆችህን ትውልድ በበደልሁ ነበር።",
    "16": "አውቅም ዘንድ አሰብሁ፥ ይህ ግን በፊቴ ችግር ነበረ።",
    "17": "ወደ እግዚአብሔር መቅደስ እስክገባ ድረስ፥ ፍፃሜአቸውንም እስካስተውል ድረስ።",
    "18": "በድጥ ስፍራ አስቀመጥሃቸው፥ ወደ ጥፋትም ጣልሃቸው።",
    "19": "እንዴት ለጥፋት ሆኑ! በድንገት አለቁ ስለ ሃጢአታቸውም ጠፉ።",
    "20": "ከህልም እንደሚነቃ፥ አቤቱ፥ ስትነቃ ምልክታቸውን ታስነውራለህ።",
    "21": "ልቤ ነድዶአልና፥ ኩላሊቴም ቀልጦአልና፤",
    "22": "እኔ የተናቅሁ ነኝ አላውቅሁምም፥ በአንተ ዘንድም እንደ እንስሳ ሆንሁ።",
    "23": "እኔ ግን ዘወትር ከአንተ ጋር ነኝ፥ ቀኝ እጄንም ያዝኸኝ።",
    "24": "በአንተ ምክር መራኸኝ፤ ከክብር ጋር ተቀበልኸኝ።",
    "25": "በሰማይ ያለኝ ምንድር ነው? በምድርስ ውስጥ ከአንተ ዘንድ ምን እሻለሁ?",
    "26": "የልቤ አምላክ ሆይ፥ ልቤና ስጋዬ አለቀ፤ እግዚአብሔር ግን ለዘላለም እድል ፈንታዬ ነው።",
    "27": "እነሆ፥ ከአንተ የሚርቁ ይጠፋሉና፤ ከአንተ ርቀው የሚያመነዝሩትንም ሁሉ አጠፋሃቸው።",
    "28": "ለእኔ ግን ወደ እግዚአብሔር መቅረብ ይሻለኛል፤ መታመኛዬም እግዚአብሔር ነው በፅዮን ልጅ በሮች ምስጋናህን ሁሉ እናገር ዘንድ።",
    "0": "የአሳፍ መዝሙር።"
}