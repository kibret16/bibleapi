{
    "1": "እግዚአብሔርን አመስግኑ ስሙንም ጥሩ፥ ለአህዛብም ስራውን አውሩ።",
    "2": "ተቀኙለት፥ ዘምሩለት፥ ተአምራቱንም ሁሉ ተናገሩ።",
    "3": "በቅዱስ ስሙ ተጓደዱ፤ እግዚአብሔርን የሚፈልግ ልብ ደስ ይበለው።",
    "4": "እግዚአብሔርን ፈልጉት ትፀናላችሁም፤ ሁልጊዜ ፊቱን ፈልጉ።",
    "5-6": "ባርያዎቹ የአብርሃም ዘር፥ ለእርሱም የተመረጣችሁ የያእቆብ ልጆች ሆይ፥ የሰራትን ድንቅ አስቡ፥ ተአምራቱን የአፉንም ፍርድ።",
    "7": "እርሱ እግዚአብሔር አምላካችን ነው፤ ፍርዱ በምድር ሁሉ ነው።",
    "8": "ቃል ኪዳኑን ለዘላለም፥ እስከ ሺህ ትውልድ ያዘዘውን ቃሉን አሰበ፥",
    "9": "ለአብርሃም ያደረገውን፥ ለይስሃቅም የማለውን፤",
    "10": "ለያእቆብ ስርአት እንዲሆን ለእስራኤልም የዘላለም ኪዳን እንዲሆን አፀና፤",
    "11": "እንዲህም አለ፦ ለአንተ የከነአንን ምድር የርስታችሁን ገመድ እሰጣለሁ፤",
    "12": "ይህም የሆነው እነርሱ በቁጥር ጥቂቶች ሰዎች፥ እጅግ ጥቂቶችና ስደተኞች ሲሆኑ ነው።",
    "13": "ከህዝብ ወደ ህዝብ፥ ከመንግስታትም ወደ ሌላ ህዝብ አለፉ።",
    "14-15": "የቀባኋቸውን አትዳስሱ፥ በነቢያቴም ክፉ አታድርጉ ብሎ፥ ሰው ግፍ ያደርግባቸው ዘንድ አልፈቀደም፥ ስለ እነርሱም ነገስታትን ገሰፀ።",
    "16": "በምድር ላይ ራብን ጠራ፥ የእህልን ሃይል ሁሉ ሰበረ።",
    "17": "በፊታቸው ሰውን ላከ ዮሴፍ ለባርነት ተሸጠ።",
    "18": "እግሮቹም በእግር ብረት ደከሙ፥ እርሱም በብረት ውስጥ ገባ።",
    "19": "ቃሉ እስኪመጣለት ድረስ፥ የእግዚአብሔር ቃል ፈተነው።",
    "20": "ንጉስ ላከ ፈታውም፥ የአህዛብም አለቃ አስፈታው።",
    "21": "የቤቱ ጌታ፥ የጥሪቱ ሁሉ ገዢ አደረገው፥",
    "22": "አለቆቹን እንደ ፈቃዱ ይገስፅ ዘንድ፥ ሽማግሌዎቹንም ጥበበኞች ያደርጋቸው ዘንድ።",
    "23": "እስራኤልም ወደ ግብፅ ገባ፥ ያእቆብም በካም አገር ተቀመጠ።",
    "24": "ህዝቡንም እጅግ አበዛ፥ ከጠላቶቻቸውም ይልቅ አበረታቸው።",
    "25": "ህዝቡን ይጠሉ ዘንድ በባርያዎቹም ላይ ይተነኮሉ ዘንድ ልባቸውን ለወጠ።",
    "26": "ባርያውን ሙሴን የመረጠውንም አሮንን ላከ።",
    "27": "የተአምራቱን ነገር በላያቸው ድንቁንም በካም አገር አደረገ።",
    "28": "ጨለማን ላከ ጨለመባቸውም፤ በቃሉም አመፁ።",
    "29": "ውሃቸውን ወደ ደም ለወጠ፥ አሶቻቸውንም ገደለ።",
    "30": "ምድራቸው የንጉሶቻቸውም ቤቶች በጓጉንቸር ሞሉ።",
    "31": "ተናገረ፥ የውሻ ዝንብ ትንኝም በዳርቻቸው መጡ።",
    "32": "ዝናባቸውን በረዶ አደረገው፥ እሳትም በምድራቸው ተቃጠለች።",
    "33": "ወይናቸውንና በለሳቸውን መታ፥ የአገራቸውንም ዛፍ ሁሉ ሰበረ።",
    "34": "ተናገረ፥ አንበጣም ስፍር ቁጥር የሌለውም ኩብኩባ መጣ፥",
    "35": "የአገራቸውንም ለምለም ሁሉ በላ፥ የምድራቸውንም ፍሬ በላ።",
    "36": "የአገራቸውንም በኩር ሁሉ፥ የጉልበታቸውን መጀመሪያ ሁሉ መታ።",
    "37": "ከወርቅና ከብርም ጋር አወጣቸው፥ በወገናቸውም ውስጥ ደዌ አልነበረም።",
    "38": "ፈርተዋቸው ነበርና ግብፅ በመውጣታቸው ደስ አላት።",
    "39": "ደመናን ለመሸፈኛ ዘረጋባቸው፥ እሳትንም በሌሊት ያበራላቸው ዘንድ ዘረጋ።",
    "40": "ለመኑ፥ ድርጭትንም አመጣላቸው፥ የሰማይንም እንጀራ አጠገባቸው።",
    "41": "አለቱን ሰነጠቀ፥ ውሃውም ፈሰሰ፤ ወንዞች በበረሃ ሄዱ፤",
    "42": "ለባርያው ለአብርሃም የነገረውን ቅዱስ ቃሉን አስቦአልና።",
    "43": "ህዝቡንም በደስታ የተመረጡትንም በእልልታ አወጣ።",
    "44": "የአህዛብንም አገሮች ሰጣቸው፥ የወገኖችንም ድካም ወረሱ፥",
    "45": "ህጉን ይጠብቁ ዘንድ፥ ስርአቱንም ይፈልጉ ዘንድ። ሃሌ ሉያ",
    "0": "ሃሌ ሉያ።"
}