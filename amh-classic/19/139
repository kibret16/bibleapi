{
    "1": "አቤቱ፥ መረመርኸኝ፥ አወቅኸኝም።",
    "2": "አንተ መቀመጤንና መነሳቴን አወቅህ፤ አሳቤን ሁሉ ከሩቅ አስተዋልህ።",
    "3": "ፍለጋዬንና እረፍቴን አንተ መረመርህ፤ መንገዶቼን ሁሉ ቀድመህ አወቅህ፥",
    "4": "የአመፃ ቃል በአንደበቴ እንደሌለ።",
    "5": "አቤቱ፥ አንተ እነሆ የቀድሞውንና የኋላውን አወቅህ፤ አንተ ፈጠርኸኝ፥ እጅህንም በላዬ አደረግህ።",
    "6": "እውቀትህ ከእኔ ይልቅ ተደነቀች፤ በረታች፥ ወደ እርስዋም ለመድረስ አልችልም።",
    "7": "ከመንፈስህ ወዴት እሄዳለሁ? ከፊትህስ ወዴት እሸሻለሁ?",
    "8": "ወደ ሰማይ ብወጣ፥ አንተ በዚያ ነህ፤ ወደ ሲኦልም ብወርድ፥ በዚያ አለህ።",
    "9": "እንደ ንስር የንጋትን ክንፍ ብወስድ፥ እስከ ባህር መጨረሻም ብበርር፥",
    "10": "በዚያ እጅህ ትመራኛለች፥ ቀኝህም ትይዘኛለች።",
    "11": "በውኑ ጨለማ ትሸፍነኛለች ብል፥ ሌሊት በዙሪያዬ ብርሃን ትሆናለች፤",
    "12": "ጨለማ በአንተ ዘንድ አይጨልምምና፥ ሌሊትም እንደ ቀን ታበራለችና፤ እንደ ጨለማዋ እንዲሁ ብርሃንዋ ነው።",
    "13": "አቤቱ፥ አንተ ኩላሊቴን ፈጥረሃልና፥ በእናቴም ሆድ ሰውረኸኛል።",
    "14": "ግሩምና ድንቅ ሆኜ ተፈጥሬአለሁና አመሰግንሃለሁ፤ ስራህ ድንቅ ነው፥ ነፍሴም እጅግ ታውቀዋለች።",
    "15": "እኔ በስውር በተሰራሁ ጊዜ፥ አካሌም በምድር ታች በተሰራ ጊዜ፥ አጥንቶቼ ከአንተ አልተሰወሩም።",
    "16": "ያልተሰራ አካሌን አይኖችህ አዩኝ፤ የተፈጠሩ ቀኖቼ ሁሉ አንድ ስንኳ ሳይኖር በመፅሃፍህ ተፃፉ።",
    "17": "አቤቱ፥ አሳቦችህ በእኔ ዘንድ እንደ ምን እጅግ የተከበሩ ናቸው! ቁጥራቸውም እንደ ምን በዛ!",
    "18": "ብቆጥራቸው ከአሸዋ ይልቅ ይበዛሉ፤ ተነሳሁም፥ እኔም ገና ከአንተ ጋር ነኝ።",
    "19": "አቤቱ፥ አንተ ሃጢአተኞችን የምትገድል ከሆንህስ፥ የደም ሰዎች ሆይ፥ ከእኔ ፈቀቅ በሉ።",
    "20": "በክፋት ይናገሩብሃልና፤ ጠላቶችህም በከንቱ ያምፁብሃል።",
    "21": "አቤቱ፥ የሚጠሉህን እኔ የጠላሁ አይደለሁምን? ስለ ጠላቶችህም አልተሰቀቅሁምን?",
    "22": "ፍፁም ጥል ጠላኋቸው፥ ጠላቶችም ሆኑኝ።",
    "23": "አቤቱ፥ መርምረኝ ልቤንም እወቅ፤ ፍተነኝ መንገዴንም እወቅ፤",
    "24": "በደልንም በእኔ ውስጥ ብታገኝ እይ፤ የዘላለምንም መንገድ ምራኝ።",
    "0": "ለመዘምራን አለቃ የዳዊት መዝሙር።"
}