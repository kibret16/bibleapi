{
    "1": "ዋላ ወደ ውሃ ምንጭ እንደሚናፍቅ፥ አቤቱ፥ እንዲሁ ነፍሴ ወደ አንተ ትናፍቃለች።",
    "2": "ነፍሴ ወደ ህያው አምላክ ተጠማች፤ መቼ እደርሳለሁ? የአምላክንስ ፊት መቼ አያለሁ?",
    "3": "ዘወትር፦ አምላክህ ወዴት ነው? ሲሉኝ እንባዬ በቀንና በሌሊት ምግብ ሆነኝ።",
    "4": "ይህን ሳስብ ነፍሴ በእኔ ውስጥ ፈሰሰች፥ ወደ እግዚአብሔር ቤት ወደ ምስጋና መኖሪያ ስፍራ እገባለሁና፤ በአል የሚያደርጉ ሰዎች የደስታና ምስጋና ቃል አሰሙ።",
    "5": "ነፍሴ ሆይ፥ ለምን ታዝኛለሽ? ለምንስ ታውኪኛለሽ? የፊቴን መድሃኒት አምላኬን አመሰግነው ዘንድ በእግዚአብሔር ታመኚ።",
    "6": "አምላኬ ሆይ፥ ነፍሴ በእኔ ውስጥ ታወከች፤ ስለዚህ በዮርዳኖስ ምድር በአርሞንኤምም በታናሹ ተራራ አስብሃለሁ።",
    "7": "በፍዋፍዋቴህ ድምፅ ቀላይ ቀላይን ትጠራታለች፤ ማእበልህና ሞገድህ ሁሉ በላዬ አለፈ።",
    "8": "እግዚአብሔር በቀን ቸርነቱን ያዝዛል፥ በሌሊትም ዝማሬው በእኔ ዘንድ ይሆናል፤ የእኔ ስእለት ለህይወቴ አምላክ ነው።",
    "9": "እግዚአብሔርን፦ አንተ መጠጊያዬ ነህ፤ ለምን ረሳኸኝ? ጠላቶቼ ሲያስጨንቁኝ ለምን አዝኜ እመላለሳለሁ? እለዋለሁ።",
    "10": "ጠላቶቼ ሁልጊዜ፦ አምላክህ ወዴት ነው? ባሉኝ ጊዜ አጥንቶቼን እየቀለጣጠሙ ሰደቡኝ።",
    "11": "ነፍሴ ሆይ፥ ለምን ታዝኛለሽ? ለምንስ ታውኪኛለሽ? የፊቴን መድሃኒት አምላኬን አመሰግነው ዘንድ በእግዚአብሔር ታመኚ።",
    "0": "ለመዘምራን አለቃ የቆሬ ልጆች ትምህርት።"
}