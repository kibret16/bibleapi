{
    "1": "ምድርና ሞላዋ ለእግዚአብሔር ናት፥ አለምም በእርስዋም የሚኖሩ ሁሉ።",
    "2": "እርሱ በባህሮች መስርቶአታልና፥ በፈሳሾችም አፅንቶአታልና።",
    "3": "ወደ እግዚአብሔር ተራራ ማን ይወጣል? በቅድስናውስ ስፍራ ማን ይቆማል?",
    "4": "እጆቹ የነፁ፥ ልቡም ንፁህ የሆነ፥ ነፍሱን ለከንቱ ያላነሳ፥ ለባልንጀራውም በሽንገላ ያልማለ።",
    "5": "እርሱ ከእግዚአብሔር ዘንድ በረከትን ከመድሃኒቱ አምላክም ምህረትን ይቀበላል።",
    "6": "ይህች ትውልድ እርሱን የምትፈልግ ናት፥ የያእቆብን አምላክ ፊት የምትፈልግ።",
    "7": "እናንት መኳንንቶች፥ በሮችን ክፈቱ፥ የዘላለም ደጆችም ይከፈቱ፥ የክብርም ንጉስ ይግባ።",
    "8": "ይህ የክብር ንጉስ ማን ነው? እግዚአብሔር ነው፥ ብርቱና ሃያል፥ እግዚአብሔር ነው፥ በሰልፍ ሃያል።",
    "9": "እናንተ መኳንንቶች፥ በሮችን ክፈቱ፥ የዘላለም ደጆችም ይከፈቱ፥ የክብርም ንጉስ ይግባ።",
    "10": "ይህ የክብር ንጉስ ማን ነው? የጭፍሮች አምላክ እግዚአብሔር፥ እርሱ የክብር ንጉስ ነው።"
}