{
    "1": "እግዚአብሔርን አመስግኑ፥ ቸር ነውና፤ ምህረቱ ለዘላለም ናትና።",
    "2": "ቸር እንደ ሆነ፥ ምህረቱ ለዘላለም እንደ ሆነች የእስራኤል ቤት አሁን ይንገሩ።",
    "3": "ቸር እንደ ሆነ፥ ምህረቱ ለዘላለም እንደ ሆነች የአሮን ቤት አሁን ይንገሩ።",
    "4": "ቸር እንደ ሆነ፥ ምህረቱ ለዘላለም እንደ ሆነች እግዚአብሔርን የሚፈሩ ሁሉ አሁን ይንገሩ።",
    "5": "በተጨነቅሁ ጊዜ እግዚአብሔርን ጠራሁት፤ ሰማኝ አሰፋልኝም።",
    "6": "እግዚአብሔር ረዳቴ ነው፥ አልፈራም፤ ሰው ምን ያደርገኛል?",
    "7": "እግዚአብሔር ረዳቴ ነው፥ እኔም በጠላቶቼ ላይ አያለሁ።",
    "8": "በሰው ከመታመን ይልቅ በእግዚአብሔር መታመን ይሻላል።",
    "9": "በገዦች ተስፋ ከማድረግ ይልቅ በእግዚአብሔር ተስፋ ማድረግ ይሻላል።",
    "10": "አህዛብ ሁሉ ከበቡኝ፥ በእግዚአብሔርም ስም አሸነፍኋቸው፤",
    "11": "መክበቡንስ ከበቡኝ፥ በእግዚአብሔርም ስም አሸነፍኋቸው፤",
    "12": "ንብ ማርን እንዲከብብ ከበቡኝ፥ እሳትም በእሾህ ውስጥ እንዲነድድ ነደዱ፥ በእግዚአብሔርም ስም አሸነፍኋቸው።",
    "13": "ገፋኸኝ፥ ለመውደቅም ተንገዳገድሁ፤ እግዚአብሔር ግን አገዘኝ።",
    "14": "ሃይሌም ዝማሬዬም እግዚአብሔር ነው፥ እርሱም መድሃኒት ሆነልኝ።",
    "15": "የእልልታና የመድሃኒት ድምፅ በፃድቃን ድንኳን ነው፤ የእግዚአብሔር ቀኝ ሃይልን አደረገች።",
    "16": "የእግዚአብሔር ቀኝ ከፍ ከፍ አደረገችኝ፤ የእግዚአብሔር ቀኝ ሃይልን አደረገች።",
    "17": "አልሞትም በህይወት እኖራለሁ እንጂ፥ የእግዚአብሔርንም ስራ እናገራለሁ።",
    "18": "መገሰፅስ እግዚአብሔር ገሰፀኝ፤ ለሞት ግን አልሰጠኝም።",
    "19": "የፅድቅን ደጆች ክፈቱልኝ፤ ወደ እነርሱ ገብቼ እግዚአብሔርን አመሰግናለሁ።",
    "20": "ይህች የእግዚአብሔር ደጅ ናት፤ ወደ እርስዋ ፃድቃን ይገባሉ።",
    "21": "ሰምተኸኛልና፥ መድሃኒትም ሆነኸኛልና አመሰግንሃለሁ።",
    "22": "ግንበኞች የናቁት ድንጋይ፥ እርሱ የማእዘን ራስ ሆነ፤",
    "23": "ይህች ከእግዚአብሔር ዘንድ ሆነች፥ ለአይናችንም ድንቅ ናት።",
    "24": "እግዚአብሔር የሰራት ቀን ይህች ናት፤ ሃሴትን እናድርግ፥ በእርስዋም ደስ ይበለን።",
    "25": "አቤቱ፥ እባክህ፥ አሁን አድን፤ አቤቱ፥ እባክህ፥ አሁን አቅና።",
    "26": "በእግዚአብሔር ስም የሚመጣ ቡሩክ ነው፤ ከእግዚአብሔር ቤት መረቅናችሁ።",
    "27": "እግዚአብሔር አምላክ ነው፥ ለእኛም በራልን፤ እስከ መሰዊያው ቀንዶች ድረስ የበአሉን መስዋእት በገመድ እሰሩት።",
    "28": "አንተ አምላኬ ነህ አመሰግንህማለሁ። አንተ አምላኬ ነህ፥ ከፍ ከፍ አደርግሃለሁ፤ ሰምተኸኛልና፥ መድሃኒትም ሆነኸኛልና አመሰግንሃለሁ።",
    "29": "እግዚአብሔርን አመስግኑ፥ ቸር ነውና፤ ምህረቱ ለዘላለም ናትና።",
    "0": "ሃሌ ሉያ።"
}