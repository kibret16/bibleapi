{
    "1": "አቤቱ፥ ውሃ እስከ ነፍሴ ደርሶብኛልና አድነኝ።",
    "2": "በጥልቅ ረግረግ ጠለቅሁ መቋሚያም የለኝም፤ ወደ ጥልቅ ባህር ገባሁ ማእበልም አሰጠመኝ።",
    "3": "በጩኸት ደከምሁ ጉሮሮዬም ሰለለ፤ አምላኬን ስጠብቅ አይኖቼ ፈዘዙ።",
    "4": "በከንቱ የሚጠሉኝ ከራሴ ጠጉር በዙ፤ በአመፅ ያሚያሳድዱኝ ጠላቶቼ በረቱ፤ በዚያን ጊዜ ያልቀማሁትን መለስሁ።",
    "5": "አቤቱ፥ አንተ ስንፍናዬን ታውቃለህ፥ ሃጢአቴም ከአንተ አልተሰወረም።",
    "6": "አቤቱ የሰራዊት አምላክ፥ ተስፋ የሚያደርጉህ በእኔ አይፈሩ፤ የእስራኤል አምላክ ሆይ፥ የሚሹህ በእኔ አይነወሩ።",
    "7": "ስለ አንተ ስድብን ታግሻለሁና፥ እፍረትም ፊቴን ሸፍናለችና።",
    "8": "ለወንድሞቼ እንደ ሌላ፥ ለእናቴ ልጆችም እንደ እንግዳ ሆንሁባቸው፡፡",
    "9": "የቤትህ ቅንአት በልታኛለችና፥ የሚሰድቡህም ስድብ በላዬ ወድቆአልና።",
    "10": "ነፍሴን በፆም አስመረርሁአት፥ ለስድብም ሆነብኝ።",
    "11": "ማቅ ለበስሁ ምሳሌም ሆንሁላቸው።",
    "12": "በደጅ የሚቀመጡ በእኔ ይጫወታሉ፤ ወይን የሚጠጡ እኔን ይዘፍናሉ።",
    "13": "አቤቱ፥ በመልካሙ ጊዜ ፀሎቴ ወደ አንተ ነው፤ አቤቱ፥ በምህረትህ ብዛት በማዳንህም እውነት አድምጠኝ።",
    "14": "እንዳይውጠኝ ከረግረግ አውጣኝ፤ ከሚጠሉኝና ከጥልቅ ውሃ አስጥለኝ።",
    "15": "የውሃው ማእበል አያስጥመኝ፥ ጥልቁም አይዋጠኝ፥ ጉድጓድም አፉን በእኔ ላይ አይዝጋ።",
    "16": "አቤቱ፥ ምህረትህ መልካም ናትና ስማኝ፤ እንደ ርህራሄህም ብዛት ወደ እኔ ተመልከት፤",
    "17": "ከባርያህም ፊትህን አትሰውር፤ ተጨንቄአለሁና ፈጥነህ አድምጠኝ።",
    "18": "ነፍሴን ተመልክተህ ተቤዣት፤ ስለ ጠላቶቼም አድነኝ።",
    "19": "አንተ ስድቤን እፍረቴንም ነውሬንም ታውቃለህ፤ የሚያስጨንቁኝ ሁሉ በፊትህ ናቸው።",
    "20": "ነፍሴ ስድብንና ሃሳርን ታገሰች፤ አስተዛዛኝም ተመኘሁ አላገኘሁም፥ የሚያፅናናኝም አጣሁ።",
    "21": "ለመብሌ ሃሞት ሰጡኝ፥ ለጥማቴም ሆምጣጤ አጠጡኝ።",
    "22": "ማእዳቸው በፊታቸው ለወጥመድ ለፍዳ ለእንቅፋት ትሁንባቸው፤",
    "23": "አይኖቻቸው እንዳያዩ ይጨልሙ፥ ጀርባቸውም ዘወትር ይጉበጥ።",
    "24": "መአትህን በላያቸው አፍስስ፥ የቁጣህ መቅሰፍትም ያግኛቸው።",
    "25": "ማደሪያቸው በረሃ ትሁን፥ በድንኳኖቻቸውም የሚቀመጥ አይገኝ፤",
    "26": "አንተ የቀሰፍኸውን እነርሱ አሳድደዋልና፥ በቁስሌም ላይ ጥዝጣዜ ጨመሩብኝ።",
    "27": "በሃጢአታቸው ላይ ሃጢአትን ጨምርባቸው፥ በፅድቅህም አይግቡ።",
    "28": "ከህያዋን መፅሃፍ ይደምሰሱ፥ ከፃድቃንም ጋር አይፃፉ።",
    "29": "እኔ ችግረኛና ቁስለኛ ነኝ፤ አቤቱ፥ የፊትህ መድሃኒት ይቀበለኝ።",
    "30": "የእግዚአብሔርን ስም በዝማሬ አመሰግናለሁ፥ በምስጋናም ከፍ ከፍ አደርገዋለሁ።",
    "31": "ቀንድና ጥፍር ካበቀለ ከእምቦሳ ይልቅ እግዚአብሔርን ደስ ያሰኘዋል።",
    "32": "ችግረኞች ያያሉ ደስ ይላቸዋል፡፡ እግዚአብሔርን ፈልጉ ህያዋንም ሁኑ።",
    "33": "እግዚአብሔር ችግረኞችን ሰምቶአልና፥ እስረኞቹንም አልናቀምና።",
    "34": "ሰማይና ምድር ባህርም በእርስዋም የሚንቀሳቀስ ሁሉ ያመሰግኑታል።",
    "35": "እግዚአብሔር ፅዮንን ያድናታልና፥ የይሁዳንም ከተሞች ይሰራልና በዚያም ይቀመጣሉ ይወርሱአትማል።",
    "36": "የባርያዎቹ ዘር ይኖሩባታል፥ ስሙንም የሚወድዱ በዚያ ይቀመጣሉ።",
    "0": "ለመዘምራን አለቃ በመለከቶች የዳዊት መዝሙር።"
}