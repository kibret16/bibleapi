{
    "1": "ሃሌ ሉያ። ነፍሴ ሆይ፥ እግዚአብሔርን አመስግኚ።",
    "2": "በህይወቴ እግዚአብሔርን አመሰግናለሁ፤ በምኖርበት ዘመን ሁሉ ለአምላኬ እዘምራለሁ።",
    "3": "ማዳን በማይችሉ በሰው ልጆችና በአለቆች አትታመኑ።",
    "4": "ነፍሱ ትወጣለች ወደ መሬቱም ይመለሳል፤ ያን ጊዜ ምክሩ ሁሉ ይጠፋል።",
    "5": "የያእቆብ አምላክ ረዳቱ የሆነ ተስፋውም በአምላኩ በእግዚአብሔር የሆነ ሰው ምስጉን ነው፤",
    "6": "እርሱም ሰማይንና ምድርን ባህርንም፥ በእነርሱ ያለውንም ሁሉ የፈጠረ፤ እውነትን ለዘላለም የሚጠብቅ፤",
    "7": "ለተበደሉት የሚፈርድ፥ ለተራቡ ምግብን የሚሰጥ ነው። እግዚአብሔር የታሰሩትን ይፈታል፤",
    "8": "እግዚአብሔር የወደቁትን ያነሳል፤ እግዚአብሔር እውሮችን ጥበበኞች ያደርጋቸዋል፤ እግዚአብሔር ፃድቃንን ይወድዳል፤",
    "9": "እግዚአብሔር ስደተኞችን ይጠብቃል፤ ድሃ አደጎችንና ባልቴቶችን ይቀበላል፤ የሃጢአተኞችንም መንገድ ያጠፋል።",
    "10": "እግዚአብሔር ለዘላለም ይነግሳል፤ ፅዮን ሆይ፥ አምላክሽ ለልጅ ልጅ ነው። ሃሌ ሉያ።",
    "0": "የሃጌና የዘካርያስ መዝሙር።"
}