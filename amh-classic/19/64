{
    "1": "አቤቱ፥ ወደ አንተ በለመንሁ ጊዜ ፀሎቴን ስማኝ፥ ከጠላትም ፍርሃት ነፍሴን አድን።",
    "2": "ከክፉዎች ሸንጎ ከአመፀኞችም ብዛት ሰውረኝ።",
    "3": "እንደ ሰይፍ ምላሳቸውን አሰሉ፤ መራራ ነገርን ለማድረግ፥",
    "4": "ንፁህንም በስውር ለመንደፍ ቀስትን ገተሩ፤ ድንገት ይነድፉታል አይፈሩምም።",
    "5": "ለእነርሱ ለራሳቸው ክፉ ነገርን አፀኑ፤ ወጥመድን ይሰውሩ ዘንድ ተማከሩ፤ ማንስ ያየናል? ይላሉ።",
    "6": "አመፃን ፈልጓት፥ ሲፈትኑም አለቁ፤ የሰው የውስጥ አሳቡና ልቡ የጠለቀ ነው፥",
    "7": "እግዚአብሔርም ከፍ ከፍ ይላል። የድንገትም ፍላፃ ያቆስላቸዋል፤",
    "8": "አንደበታቸው ያሰናክላቸዋል፥ የሚያዩአቸውም ሁሉ ይደነግጣሉ።",
    "9": "ሰዎች ሁሉ ፈሩ፥ የእግዚአብሔርንም ስራ ተናገሩ፥ ስራውንም አስተዋሉ።",
    "10": "ፃድቅ በእግዚአብሔር ደስ ይለዋል፥ በእርሱም ይታመናል፤ ልባቸውም የቀና ሁሉ እልል ይላሉ።",
    "0": "ለመዘምራን አለቃ የዳዊት መዝሙር።"
}