{
    "1": "አቤቱ፥ ፅድቄን ስማ ጩኸቴንም አድምጥ፤ በተንኮለኛም ከንፈር ያልሆነውን ፀሎቴን አድምጥ።",
    "2": "ፍርዴ ከፊትህ ይውጣ፥ አይኖችህም በቅንነት ይዩ።",
    "3": "ልቤን ፈተንኸው በሌሊትም ጎበኘኸኝ፤ ፈተንኸኝ፥ ምንም አላገኘህብኝም።",
    "4": "የሰውን ስራ አፌ እንዳይናገር ፈቃዴ ነው፤ ስለ ከንፈሮችህ ቃል ጭንቅ የሆኑ መንገዶችን ጠበቅሁ።",
    "5": "እግሮች እንዳይናወጡ አረማመዴን በመንገድህ አፅና።",
    "6": "አቤቱ፥ ሰምተኸኛልና ወደ አንተ ጠራሁ፤ ጆሮህን ወደ እኔ አዘንብል፥ ቃሌንም ስማ።",
    "7": "የሚያምኑህን ከሚቃወሙ በቀኝህ የምታድናቸው፥ ቸርነትህን ድንቅ አድርገህ ግለጠው።",
    "8": "እንደ አይን ብሌን ጠብቀኝ፥ በክንፎችህ ጥላ ሰውረኝ፥",
    "9": "ከሚያስጨንቁኝ ከሃጢአተኞች፥ ነፍሴንም ከሚከብቡአት ከጠላቶቼ።",
    "10": "አንጀታቸውን በስብ ቋጠሩ፥ በአፋቸውም ትንቢትን ተናገሩ።",
    "11": "አሁንም እርምጃችንን ከበቡ፤ አይናቸውን ወደ ምድር ዝቅ ዝቅ አደረጉ።",
    "12": "እርሱ ንጥቂያን እንደሚናፍቅ አንበሳ ተሸጉጦም እንደሚኖር እንደ አንበሳ ደቦል ነው።",
    "13": "አቤቱ፥ ተነስ፤ ቀድመህ ወደ ታች ጣለው፤ ነፍሴን ከሃጢአተኛ በሰይፍህ አድናት።",
    "14": "አቤቱ፥ ከሰዎች፥ እድል ፈንታቸው በህይወታቸው ከሆነች ከዚህ አለም ሰዎች በእጅህ አድነኝ፤ ከሰወርኸው መዝገብህ ሆዳቸውን አጠገብህ፤ ልጆቻቸው ብዙ ናቸው የተረፋቸውንም ለህፃናቶቻቸው ያተርፋሉ።",
    "15": "እኔ ግን በፅድቅ ፊትህን አያለሁ፤ ክብርህን ሳይ እጠግባለሁ።"
}