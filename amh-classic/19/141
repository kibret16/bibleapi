{
    "1": "አቤቱ፥ ወደ አንተ ጮህሁ፤ ስማኝ፤ ወደ አንተ ስጮህም የልመናዬን ቃል አድምጥ።",
    "2": "ፀሎቴን በፊትህ እንደ እጣን ተቀበልልኝ፥ እጅ መንሳቴም እንደ ሰርክ መስዋእት ትሁን።",
    "3": "አቤቱ፥ ለአፌ ጠባቂ አኑር፥ የከንፈሮቼንም መዝጊያ ጠብቅ።",
    "4": "ልቤን ወደ ክፉ ነገር አትመልሰው፥ አመፅን ከሚያደርጉ ሰዎች ጋር ለሃጢአት ምክንያት እንዳልሰጥ፤ ከምርጦቻቸውም ጋር አልተባበር።",
    "5": "ፃድቅ በምህረት ይገስፀኝ፥ ይዝለፈኝም፥ የሃጢአተኛ ዘይት ግን ራሴን አይቅባ፤ ፀሎቴ ገና በክፋታቸው ላይ ነውና።",
    "6": "ሃያላኖቻቸው በአለት አጠገብ ተጣሉ፤ ጣፋጭ ናትና ቃሌን ይሰማሉ።",
    "7": "በምድር ላይ እንደ ተሰነጠቀ እንደ መሬት ጓል፥ እንዲሁ አጥንቶቻችን በሲኦል ተበተኑ።",
    "8": "አቤቱ ጌታ፥ አይኖቼ ወደ አንተ ናቸውና፤ በአንተ ታመንሁ፥ ነፍሴን አታውጣት።",
    "9": "ከሰወሩብኝ ወጥመድ፥ አመፅንም ከሚያደርጉ ሰዎች እንቅፋት ጠብቀኝ።",
    "10": "እኔ ብቻዬን እስካልፍ ድረስ ሃጢአተኞች በወጥመዳቸው ይውደቁ።",
    "0": "የዳዊት መዝሙር።"
}