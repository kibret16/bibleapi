{
    "1": "አቤቱ፥ ቃሌን አድምጥ፥ ጩኸቴንም አስተውል",
    "2": "የልመናዬን ቃል አድምጥ፥ ንጉሴና አምላኬ ሆይ፥ አቤቱ፥ ወደ አንተ እፀልያለሁና።",
    "3": "በማለዳ ድምፄን ትሰማለህ፥ በማለዳ በፊትህ እቆማለሁ፥ እጠብቃለሁም።",
    "4": "አንተ በደልን የማትወድድ አምላክ ነህና፤ ክፉ ከአንተ ጋር አያድርም።",
    "5": "በከንቱ የሚመኩ በአይኖችህ ፊት አይኖሩም፤ ክፉ አድራጊዎችን ሁሉ ጠላህ።",
    "6": "ሃሰትን የሚናገሩትን ታጠፋቸዋለህ፤ ደም አፍሳሹንና ሸንጋዩን ሰው እግዚአብሔር ይፀየፋል።",
    "7": "እኔ ግን በምህረትህ ብዛት ወደ ቤትህ እገባለሁ፤ አንተን በመፍራት ወደ ቅድስናህ መቅደስ እሰግዳለሁ።",
    "8": "አቤቱ፥ ስለ ጠላቶቼ በፅድቅህ ምራኝ፤ መንገዴን በፊትህ አቅና።",
    "9": "በአፋቸው እውነት የለምና፥ ልባቸውም ከንቱ ነው፤ ጉሮሮአቸው የተከፈተ መቃብር ነው፤ በምላሳቸው ይሸነግላሉ።",
    "10": "አቤቱ፥ ፍረድባቸው፥ በምክራቸውም ይውደቁ፤ ስለ ክፋታቸውም ብዛት አሳድዳቸው፥ እነርሱ አምፀውብሃልና።",
    "11": "በአንተ የሚታመኑት ሁሉ ግን ደስ ይላቸዋል፤ ለዘላለሙ ደስ ይላቸዋል፥ እነርሱንም ትጠብቃለህ ስምህንም የሚወድዱ ሁሉ በአንተ ይመካሉ።",
    "12": "አንተ ፃድቁን ትባርከዋለህና፤ አቤቱ፥ እንደ ጋሻ በሞገስ ከለልኸን።"
}