{
    "1": "በክፉዎች ላይ አትቅና፥ አመፃንም በሚያደርጉ ላይ አትቅና፤",
    "2": "እንደ ሳር ፈጥነው ይደርቃሉና፥ እንደ ለመለመ ቅጠልም ይረግፋሉና።",
    "3": "በእግዚአብሔር ታመን፥ መልካምንም አድርግ፥ በምድርም ተቀመጥ፥ ታምነህም ተሰማራ።",
    "4": "በእግዚአብሔር ደስ ይበልህ፥ የልብህንም መሻት ይሰጥሃል።",
    "5": "መንገድህን ለእግዚአብሔር አደራ ስጥ፥ በእርሱም ታመን፥ እርሱም ያደርግልሃል።",
    "6": "ፅድቅህን እንደ ብርሃን ፍርድህንም እንደ ቀትር ያመጣል።",
    "7": "ለእግዚአብሔር ተገዛ ተስፋም አድርገው። መንገድም በቀናችለትና ጥመትን በሚያደርግ ሰው አትቅና።",
    "8": "ከቁጣ ራቅ መአትንም ተው፤ እንዳትበድል አትቅና።",
    "9": "ክፉ አድራጊዎች ይጠፋሉና፤ እግዚአብሔርን ተስፋ የሚያደርጉ ግን እነርሱ ምድርን ይወርሳሉ።",
    "10": "ገና ጥቂት፥ ሃጢአተኛም አይኖርም፤ ትፈልገዋለህ ቦታውንም አታገኝም።",
    "11": "ገሮች ግን ምድርን ይወርሳሉ፥ በብዙም ሰላም ደስ ይላቸዋል።",
    "12": "ሃጢአተኛ ፃድቁን ይመለካከተዋል፥ ጥርሱንም በእርሱ ላይ ያንገጫግጫል።",
    "13": "እግዚአብሔር ይስቅበታል፥ ቀኑ እንደሚደርስ አይቶአልና።",
    "14": "ሃጢአተኞች ሰይፋቸውን መዘዙ፥ ቀስታቸውንም ገተሩ ድሃውንና ችግረኛውን ይጥሉ ዘንድ ልበ ቅኖችንም ይወጉ ዘንድ፤",
    "15": "ሰይፋቸው ወደ ልባቸው ይግባ፥ ቀስታቸውም ይሰበር።",
    "16": "ለፃድቅ ያለው ጥቂት ከብዙ ከሃጢአተኞች ሃብት ይበልጣል።",
    "17": "የሃጥአን ክንድ ትሰበራለችና፤ እግዚአብሔር ግን ፃድቃንን ይደግፋቸዋል።",
    "18": "የንፁሓንን መንገድ እግዚአብሔር ያውቃል፥ ርስታቸውም ለዘላለም ነው፤",
    "19": "በክፉ ዘመንም አያፍሩም፥ በራብ ዘመንም ይጠግባሉ።",
    "20": "ሃጥአን ግን ይጠፋሉ፥ የእግዚአብሔር ጠላቶች በከበሩና ከፍ ከፍ ባሉ ጊዜ እንደ ጢስ ይጠፋሉ።",
    "21": "ሃጢአተኛ ይበደራል አይከፍልምም፤ ፃድቅ ግን ይራራል ይሰጣልም።",
    "22": "እርሱን የሚባርኩት ምድርን ይወርሳሉና፤ የሚረግሙት ግን ይጠፋሉ።",
    "23": "የሰው አካሄድ ከእግዚአብሔር ዘንድ ይፀናል፥ መንገዱንም ይወድዳል።",
    "24": "ቢወድቅም ለድንጋፄ አይጣልም፥ እግዚአብሔር እጁን ይዞ ይደግፈዋልና።",
    "25": "ጎለመስሁ አረጀሁም፤ ፃድቅ ሲጣል፥ ዘሩም እህል ሲለምን አላየሁም።",
    "26": "ሁልጊዜ ይራራል ያበድርማል፥ ዘሩም በበረከት ይኖራል።",
    "27": "ከክፉ ሽሽ፥ መልካምንም አድርግ ለዘላለምም ትኖራለህ።",
    "28": "እግዚአብሔር ፍርዱን ይወድዳልና፥ ቅዱሳኑንም አይጥላቸውምና፤ ለዘላለምም ይጠብቃቸዋል ለንፁሓንም ይበቀልላቸዋል፤ የሃጥአን ዘር ግን ይጠፋል።",
    "29": "ፃድቃን ምድርን ይወርሳሉ፥ በእርስዋም ለዘላለም ይኖራሉ።",
    "30": "የፃድቅ አፍ ጥበብን ያስተምራል፥ አንደበቱም ፍርድን ይናገራል።",
    "31": "የአምላኩ ህግ በልቡ ውስጥ ነው፥ በእርምጃውም አይሰናከልም።",
    "32": "ሃጢአተኛ ፃድቁን ይመለከተዋል፥ ሊገድለውም ይወድዳል።",
    "33": "እግዚአብሔር ግን በእጁ አይተወውም፥ በተፋረደውም ጊዜ አያሸንፈውም።",
    "34": "እግዚአብሔርን ደጅ ጥና፥ መንገዱንም ጠብቅ፥ ምድርንም ትወርስ ዘንድ ከፍ ከፍ ያደርግሃል፤ ሃጢአተኞችም ሲጠፉ ታያለህ።",
    "35": "ሃጥአን ከፍ ከፍ ብሎ እንደ ሊባኖስ ዝግባም ለምልሞ አየሁት።",
    "36": "ብመለስ ግን አጣሁት፤ ፈለግሁት ቦታውንም አላገኘሁም።",
    "37": "ቅንነትን ጠብቅ፥ ፅድቅንም እይ፤ ለሰላም ሰው ቅሬታ አለውና።",
    "38": "በደለኞች በአንድነት ይጠፋሉ፤ የሃጢአተኞች ቅሬታ ይጠፋል።",
    "39": "የፃድቃን መድሃኒታቸው ከእግዚአብሔር ዘንድ ነው፤ በመከራቸውም ጊዜ መጠጊያቸው እርሱ ነው።",
    "40": "እግዚአብሔር ይረዳቸዋል፥ ያድናቸዋልም፥ ከሃጢአተኞችም እጅ ያወጣቸዋል፥ ያድናቸዋል፥ በእርሱ ታምነዋልና።",
    "0": "የዳዊት መዝሙር።"
}