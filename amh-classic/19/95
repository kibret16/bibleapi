{
    "1": "ኑ፥ በእግዚአብሔር ደስ ይበለን፤ ለአምላክ ለመድሃኒታችን እልል እንበል።",
    "2": "በምስጋና ወደ ፊቱ እንድረስ፥ በዝማሬም ለእርሱ እልል እንበል፤",
    "3": "እግዚአብሔር ታላቅ አምላክ ነውና፥ በአማልክትም ሁሉ ላይ ታላቅ ንጉስ ነውና።",
    "4": "እግዚአብሔር ህዝቡን አይጥላቸውም፤ የምድር ዳርቻዎችም በእጁ ውስጥ ናቸው፥ የተራሮች ከፍታዎች የእርሱ ናቸው።",
    "5": "ባህር የእርሱ ናት እርሱም አደረጋት፥ የብስንም እጆቹ ሰሩአት።",
    "6": "ኑ፥ እንስገድ ለእርሱም እንገዛ፤ በእርሱ ባደረገን በእግዚአብሔር ፊት እንበርከክ፤",
    "7": "እርሱ አምላካችን ነውና፥ እኛ የማሰማርያው ህዝብ የእጁም በጎች ነንና።",
    "8": "በምድረ በዳ እንደ ተፈታተኑት እንዳስቆጡት ጊዜ፥ ዛሬ ድምፁን ብትሰሙ ልባችሁን አታፅኑ።",
    "9": "የተፈታተኑኝ አባቶቻችሁ ፈተኑኝ ስራዬንም አዩ።",
    "10": "ያችን ትውልድ አርባ አመት ተቆጥቻት ነበር፦ ሁልጊዜ ልባቸው ይስታል፥ እነርሱም መንገዴን አላወቁም አልሁ።",
    "11": "ወደ እረፍቴም እንዳይገቡ በቁጣዬ ማልሁ።",
    "0": "የዳዊት ምስጋና መዝሙር።"
}