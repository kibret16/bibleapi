{
    "1": "ህዝቤ ሆይ፥ ህጌን አድምጡ፤ ጆሮአችሁንም ወደ አፌ ቃል አዘንብሉ።",
    "2": "አፌን በምሳሌ እከፍታለሁ፤ ከቀድሞ ጀምሮ፥ ያለውንም ተምሳሊት እናገራለሁ።",
    "3": "የሰማነውንና ያውቅነውን፥ አባቶቻችንም የነገሩንን፥ ለሚመጣ ትውልድ ከልጆቻቸው አልሰወሩም።",
    "4": "የእግዚአብሔርን ምስጋናና ሃይሉን ያደረገውንም ተአምራት ተናገሩ።",
    "5": "ለልጆቻቸው ያስታውቅ ዘንድ፥ ለአባቶቻችን ያዘዘውን ምስክር በያእቆብ አቆመ፥ በእስራኤልም ህግን ሰራ፤",
    "6": "የሚመጣ፥ ትውልድ የሚወለዱም ልጆች ያውቁ ዘንድ፥ ተነስተው ለልጆቻቸው ይነግራሉ፤",
    "7": "ተስፋቸውን በእግዚአብሔር እንዲያደርጉ፥ የእግዚአብሔርንም ስራ እንዳይረሱ፥ ትእዛዙንም እንዲጠብቁ፤",
    "8": "እንደ አባቶቻቸው እንዳይሆኑ፥ ጠማማና የምታስመርር ትውልድ፥ ልብዋን ያላቀናች ትውልድ፥ ነፍስዋ በእግዚአብሔር ዘንድ ያልታመነች፤",
    "9": "የኤፍሬም ልጆች ለሰልፍ ታጥቀው ቀስትንም ገትረው በሰልፍ ቀን ወደ ኋላ ተመለሱ።",
    "10": "የእግዚአብሔርን ኪዳን አልጠበቁም፥ በህጉም ለመመላለስ እንቢ አሉ፤",
    "11": "መልካም ስራውንና ያሳያቸውን ተአምራቱን ረሱ፥",
    "12": "በግብፅ አገርና በጣኔዎስ በረሃ በአባቶቻቸው ፊት የሰራውን ተአምራት።",
    "13": "ባህርን ከፍሎ አሳለፋቸው፤ ውሆችን እንደ ክምር አቆመ።",
    "14": "ቀን በደመና መራቸው፥ ሌሊቱንም ሁሉ በእሳት ብርሃን።",
    "15": "አለቱን በምድረ በዳ ሰነጠቀ፤ ከጥልቅ እንደሚገኝ ያህል በብዙ አጠጣቸው።",
    "16": "ውሃን ከጭንጫ አወጣ፥ ውሃንም እንደ ወንዞች አፈሰሰ።",
    "17": "ነገር ግን ይበድሉት ዘንድ እንደ ገና ደገሙ፥ ልኡልንም በምድረ በዳ አስቆጡት።",
    "18": "ለነፍሳቸው መብልን ይፈልጉ ዘንድ፥ እግዚአብሔርን በልባቸው ፈተኑት።",
    "19": "እግዚአብሔርን እንዲህ ብለው አሙት፦ እግዚአብሔር በምድረ በዳ ማእድን ያሰናዳ ዘንድ ይችላልን?",
    "20": "አለቱን መታ፤ ውሆችም ወጡ፥ ወንዞችም ጎረፉ፤ እንጀራን መስጠትስ ይችላልን? ለህዝቡስ ማእድን ያዘጋጃልን?",
    "21": "እግዚአብሔርም ይህን ሰምቶ ተቆጣ፤ በያእቆብም ላይ እሳት ነደደ፥ መአትም በእስራኤል ላይ መጣ፤",
    "22": "በእግዚአብሔር አላመኑምና፥ በመድሃኒቱም አልተማመኑምና።",
    "23": "ደመናውንም ከላይ አዘዘ፥ የሰማይንም ደጆች ከፈተ፤",
    "24": "ይበሉም ዘንድ መናን አዘነበላቸው፥ የሰማይንም እንጀራ ሰጣቸው።",
    "25": "የመላእክትንም እንጀራ ሰው በላ፤ ስንቅንም እስኪተርፋቸው ላከላቸው።",
    "26": "ከሰማይ የምስራቅን ነፋስ አስነሳ፥ በሃይሉም የደቡብን ነፋስ አመጣ፤",
    "27": "ስጋን እንደ አፈር፥ የሚበርሩትንም ወፎች እንደ ባህር አሸዋ አዘነበላቸው፤",
    "28": "በሰፈራቸው መካከል፥ በድንኳናቸውም ዙሪያ ወደቀ።",
    "29": "በሉ እጅግም ጠገቡ፤ ምኞታቸውንም ሰጣቸው።",
    "30": "ከወደዱትም አላሳጣቸውም፤ መብላቸውም ገና በአፋቸው ሳለ፥",
    "31": "የእግዚአብሔር ቁጣ በላያቸው መጣ፥ ከእነርሱም ከፍ ያሉትን ገደለ፥ የእስራኤልንም ምርጦች አሰናከለ።",
    "32": "ከዚህም ሁሉ ጋር እንደ ገና በደሉ፥ ተአምራቱንም አላመኑም፤",
    "33": "ቀኖቻቸውም በከንቱ አለቁ፥ አመቶቻቸውም በችኮላ።",
    "34": "በገደላቸውም ጊዜ ወዲያው ፈለጉት፤ ተመለሱ ወደ እግዚአብሔርም ገሰገሱ፤",
    "35": "ረዳታቸውም እግዚአብሔር፥ መድሃኒታቸውም ልኡል አምላክ እንደ ሆነ አሰቡ።",
    "36": "በአፋቸው ብቻ ወደዱት፤ በአንደበታቸውም ዋሹበት፤",
    "37": "ልባቸውም ከእርሱ ጋር አልቀናም፥ በቃል ኪዳኑም አልተማመኑትም፡፡",
    "38": "እርሱ ግን መሓሪ ነው፥ ሃጢአታቸውንም ይቅር አላቸው፥ አላጠፋቸውምም፤ ቁጣውንም መመለስ አበዛ፥ መአቱንም ሁሉ አላቃጠለም።",
    "39": "ወጥቶ የማይመለስ መንፈስ፥ ስጋም እንደ ሆኑ አሰበ።",
    "40": "በምድረ በዳ ምን ያህል አስቆጡት፥ በበረሃም አሳዘኑት።",
    "41": "ተመለሱ፥ እግዚአብሔርንም ፈተኑት፥ የእስራኤልንም ቅዱስ አሳዘኑት።",
    "42": "እነርሱም እጁን አላሰቡም፥ ከጠላቶቻቸው እጅ ያዳነበትን ቀን፥",
    "43": "በግብፅ ያደረገውን ተአምራቱን፥ በጣኔዎስም በረሃ ያደረገውን ድንቁን።",
    "44": "ወንዞቻቸውንም ወደ ደም ለወጠ፥ ምንጮቻቸውን ደግሞ እንዳይጠጡ።",
    "45": "ዝንቦችንም በላያቸው ሰደደባቸው፥ በሉአቸውም፤ በጓጉንቸርም አጠፋቸው።",
    "46": "ፍሬያቸውን ለኩብኩባ፥ ስራቸውንም ለአንበጣ ሰጠ።",
    "47": "ወይናቸውን በበረዶ፥ በለሳቸውንም በአመዳይ አጠፋ።",
    "48": "እንስሶቻቸውን ለበረዶ፥ ሃብታቸውንም ለእሳት ሰጠ።",
    "49": "የመአቱን መቅሰፍት በላያቸው ሰደደ፤ መቅሰፍትን መአትንም መከራንም በክፉዎች መላእክት ሰደደ።",
    "50": "ለቁጣው መንገድን ጠረገ፤ ነፍሳቸውንም ከሞት አላዳናትም፥ እንስሶቻቸውንም በሞት ውስጥ ዘጋ፤",
    "51": "በኩሮቻቸውን ሁሉ በግብፅ፥ የድካማቸውንም መጀመሪያ በካም ድንኳኖች ገደለ።",
    "52": "ህዝቡን ግን እንደ በጎች አሰማራቸው፥ እንደ መንጋም በምድረ በዳ መራቸው።",
    "53": "በተስፋም መራቸው አልፈሩምም፥ ጠላቶቻቸውንም ባህር ደፈናቸው።",
    "54": "ወደ መቅደሱም ተራራ አገባቸው፥ ቀኙ ወደ ፈጠረችው ወደዚህች ተራራ፤",
    "55": "ከፊታቸውም አህዛብን አባረረ፥ ርስቱንም በገመድ አካፈላቸው፥ የእስራኤልንም ወገኖች በቤታቸው አኖረ።",
    "56": "ነገር ግን ልኡል እግዚአብሔርን ፈተኑት አስቆጡትም፥ ምስክሩንም አልጠበቁም፤",
    "57": "ተመለሱም እንደ አባቶቻቸውም ከዱ፤ እንደ ጠማማ ቀስትም ተገለበጡ፤",
    "58": "በኮረብታ መስገጃዎቻቸውም አስቆጡት፥ በተቀረፁ ምስሎቻቸውም አስቀኑት።",
    "59": "እግዚአብሔርም ይህን ሰምቶ ተቆጣ፥ እስራኤልንም እጅግ ናቀ፤",
    "60": "የሴሎን ማደሪያ ተዋት በሰዎች መካከል ያደረባትን ድንኳኑን፤",
    "61": "ሃይላቸውን ለምርኮ፥ ሽልማቱንም በጠላት እጅ ሰጠ።",
    "62": "ህዝቡንም በጦር ውስጥ ዘጋቸው፥ ርስቱንም ቸል አላቸው።",
    "63": "ጉልማሶቻቸውን እሳት በላቸው፥ ቆነጃጅቶቻቸውም አላዘኑም፤",
    "64": "ካህናቶቻቸውም በሰይፍ ወደቁ፥ ባልቴቶቻቸውም አላለቀሱላቸውም።",
    "65": "እግዚአብሔርም ከእንቅልፍ እንደሚነቃ ተነሳ፥ የወይን ስካር እንደ ተወው እንደ ሃያልም ሰው፤",
    "66": "ጠላቶቹንም በኋላቸው መታ፤ የዘላለምን ህሳር ሰጣቸው።",
    "67": "የዮሴፍንም ድንኳን ተዋት፥ የኤፍሬምንም ወገን አልመረጠውም፤",
    "68": "የይሁዳን ወገን ግን መረጠ፥ የወደደውን የፅዮንን ተራራ።",
    "69": "መቅደሱን እንደ አርያም ሰራ፥ ለዘላለምም በምድር ውስጥ መሰረታት።",
    "70": "ዳዊትንም ባርያውን መረጠው፥ ከበጎቹም መንጋ ውስጥ ወሰደው፤",
    "71": "ከሚያጠቡ በጎችም በኋላ፥ ባርያውን ያእቆብን ርስቱንም እስራኤልን ይጠብቅ ዘንድ ወሰደው።",
    "72": "በልቡ ቅንነት ጠበቃቸው፥ በእጁም ብልሃት መራቸው።",
    "0": "የአሳፍ ትምህርት።"
}