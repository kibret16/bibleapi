{
    "1": "አቤቱ፥ እናመሰግንሃለን፤ እናመሰግንሃለን ስምህንም እንጠራለን፤ ተአምራትህን ሁሉ እናገራለሁ።",
    "2": "ጊዜውን ስቀበል እኔ በቅን እፈርዳለሁ።",
    "3": "ምድርና በእርስዋ ውስጥ የሚኖሩት ሁሉ ቀለጡ፥ እኔም ምሰሶችዋን አጠናሁ።",
    "4": "አመፀኞችን፦ አትበድሉ አልኋቸው፥ ሃጢአተኞችንም፦ ቀንዳችሁን አታንሱ",
    "5": "ቀንዳችሁን እስከ ላይ አታንሱ፥ በእግዚአብሔርም ላይ አመፅን አትናገሩ።",
    "6": "ክብር ከምስራቅ ወይም ከምእራብ ወይም ከምድረ በዳ የለምና፤",
    "7": "እግዚአብሔር ፈራጅ ነውና ይህን ያዋርዳል ይህንም ያከብራል።",
    "8": "ፅዋ በእግዚአብሔር እጅ ነውና፤ ያልተቀላቀለ የወይን ጠጅ ሞላበት፤ ከዚህ ወደዚያ አገላበጠው፥ ነገር ግን አተላው አልፈሰሰም፤ የምድር ሃጢአተኞች ሁሉ ይጠጡታል።",
    "9": "እኔ ግን ለዘላለም ደስ ይለኛል፥ ለያእቆብም አምላክ ዝማሬን አቀርባለሁ።",
    "10": "የሃጥአንን ቀንዶች ሁሉ እሰብራለሁ፤ የፃድቃን ቀንዶች ግን ከፍ ከፍ ይላሉ።",
    "0": "ለመዘምራን አለቃ አታጥፋ። የአሳፍ የምስጋና መዝሙር።"
}