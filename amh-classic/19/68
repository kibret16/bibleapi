{
    "1": "እግዚአብሔር ይነሳ፥ ጠላቶቹም ይበተኑ፥ የሚጠሉትም ከፊቱ ይሽሹ።",
    "2": "ጢስ እንደሚበንን እንዲሁ ይብነኑ፤ ሰም በእሳት ፊት እንደሚቀልጥ፥ እንዲሁ ሃጥአን ከእግዚአብሔር ፊት ይጥፉ።",
    "3": "ፃድቃንም ደስ ይበላቸው፥ በእግዚአብሔርም ፊት ሃሴት ያድርጉ፥ በደስታም ደስ ይበላቸው።",
    "4": "ለእግዚአብሔር ተቀኙ ለስሙም ዘምሩ፤ ወደ ምድረ በዳ ለወጣም መንገድ አድርጉ፤ ስሙ እግዚአብሔር ነው፥ በፊቱም ደስ ይበላችሁ፤ በፊቱም ይደነግጣሉ።",
    "5": "እግዚአብሔር በቅዱስ ቦታው ለድሃ አደጎች አባት፥ ለባልቴቶችም ዳኛ ነው።",
    "6": "እግዚአብሔር ብቸኞችን በቤት ያሳድራቸዋል፥ እስረኞችንም በሃይሉ ያወጣቸዋል፤ አመፀኞች ግን በምድረ በዳ ይኖራሉ።",
    "7": "አቤቱ፥ በህዝብም ፊት በወጣህ ጊዜ፥ በምድረ በዳም ባለፍህ ጊዜ፥ ምድር ተናወጠች፥",
    "8": "ከሲና አምላክ ፊት፥ ከእስራኤል አምላክ ፊት ሰማያትም አንጠበጠቡ።",
    "9": "አቤቱ፥ የሞገስን ዝናብ ለርስትህ አዘነብህ፥ በደከመም ጊዜ አንተ አፀናኸው።",
    "10": "እንስሶችህ በውስጡ አደሩ፤ አቤቱ፥ በቸርነትህ ለድሆች አዘጋጀህ።",
    "11": "እግዚአብሔር ቃሉን ሰጠ፤ የሚያወሩት ብዙ ሰራዊት ናቸው።",
    "12": "የሰራዊት ነገስታት ፈጥነው ይሸሻሉ፤ በቤትም የምትኖር ምርኮን ተካፈለች።",
    "13": "በርስቶች መካከል ብታድሩ፥ ከብር እንደ ተሰሩ እንደ ርግብ ክንፎች፥ በቅጠልያ ወርቅም እንደ ተለበጡ ላባዎችዋ ትሆናላችሁ።",
    "14": "ሰማያዊ ንጉስ በላይዋ ባዘዘ ጊዜ፥ በሰልሞን ላይ በረዶ ዘነበ።",
    "15": "የእግዚአብሔር ተራራ የለመለመ ተራራ ነው፤ የፀና ተራራና የለመለመ ተራራ ነው።",
    "16": "የፀኑ ተራራዎች ለምን ይነሳሉ? እግዚአብሔር ይህን ተራራ ያድርበት ዘንድ ወደደው፤ በእውነት እግዚአብሔር ለዘላለም ያድርበታል።",
    "17": "የእግዚአብሔር ሰረገላዎች የብዙ ብዙ ሺህ ናቸው፤ ጌታ በመቅደሱ በሲና በመካከላቸው ነው።",
    "18": "ወደ ላይ አረግህ፥ ምርኮን ማረክህ፥ ስጦታንም ለሰዎች ሰጠህ፥ ደግሞም ለአመፀኞች በዚያ ያድሩ ዘንድ።",
    "19": "እግዚአብሔር አምላክ ቡሩክ ነው እግዚአብሔር በየእለቱ ቡሩክ ነው የመድሃኒታችን አምላክ ይረዳናል።",
    "20": "አምላካችንስ የደህንነት አምላክ ነው፤ ከሞት መውጣትም ከእግዚአብሔር ነው።",
    "21": "ነገር ግን እግዚአብሔር የጠላቶቹን ራስ፥ በሃጢአት የሚሄድንም የጠጉሩን አናት ይቀጠቅጣል።",
    "22": "እግዚአብሔር እንዲህ አለ፦ ከባሳን አመጣቸዋለሁ፥ ከባህርም ጥልቅ እመልሳቸዋለሁ፥",
    "23": "እግሮችህ በደም ይረገጡ ዘንድ፥ የውሾችህ ምላስ በጠላቶች ላይ ይሆን ዘንድ።",
    "24": "የአምላኬ የንጉስ መንገድ በመቅደሱ፥ አቤቱ፥ መንገድህ ተገለጠ።",
    "25": "አለቆች ቀደሙ፥ መዘምራንም ተከተሉ፤ ከበሮን በሚመቱ በቆነጃጅት መካከል።",
    "26": "እግዚአብሔርን በጉባኤ፥ ጌታችንንም በእስራኤል ምንጭ አመስግኑት።",
    "27": "ወጣቱ ብንያም በጉልበቱ በዚያ አለ፥ ገዦቻቸው የይሁዳ አለቆች የዛብሎን አለቆችና የንፍታሌምም አለቆች።",
    "28": "አቤቱ፥ ሃይልህን እዘዝ፤ አቤቱ፥ ይህንም ለእኛ የሰራኸውን አፅናው።",
    "29": "በኢየሩሳሌም ስላለው መቅደስህ ነገስታት እጅ መንሻን ለአንተ ያመጣሉ።",
    "30": "በሸምበቆ ውስጥ ያሉትን አራዊት፥ በአህዛብ ውስጥ ያሉትን የበሬዎችንና የወይፈኖችን ጉባኤ ገስፅ፥ እንደ ብር የተፈተኑት አህዛብ እንዳይዘጉ፤ ሰልፍን የሚወድዱትን አህዛብን በትናቸው።",
    "31": "መኳንንት ከግብፅ ይመጣሉ፤ ኢትዮጵያ እጆችዋን ወደ እግዚአብሔር ትዘረጋለች።",
    "32": "የምድር ነገስታት፥ ለእግዚአብሔር ተቀኙ፥ ለጌታም ዘምሩ።",
    "33": "በምስራቅ በኩል ወደ ሰማየ ሰማያት ለወጣ ለእግዚአብሔር ዘምሩ፤ የሃይል ቃል የሆነ ቃሉን፥ እነሆ፥ ይሰጣል።",
    "34": "ለእግዚአብሔር ክብርን ስጡ፤ ግርማው በእስራኤል ላይ፥ ሃይሉም በደመናት ላይ ነው።",
    "35": "እግዚአብሔር በቅዱሳኑ ላይ ድንቅ ነው፤ የእስራኤል አምላክ እርሱ ሃይልን ብርታትንም ለህዝቡ ይሰጣል፤ እግዚአብሔርም ይመስገን።",
    "0": "ለመዘምራን አለቃ የዳዊት የምስጋና መዝሙር።"
}