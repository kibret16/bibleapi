{
    "1": "ፃድቃን ሆይ፥ በእግዚአብሔር ደስ ይበላችሁ፤ ለቅኖች ምስጋና ይገባል።",
    "2": "እግዚአብሔርን በመሰንቆ አመስግኑት፥ አስር አውታርም ባለው በበገና ዘምሩለት።",
    "3": "አዲስ ቅኔም ተቀኙለት፥ በእልልታም መልካም ዝማሬ ዘምሩ፤",
    "4": "የእግዚአብሔር ቃል ቅን ነውና ስራውም ሁሉ በእምነት ነውና።",
    "5": "ፅድቅንና ፍርድን ይወድዳል፤ የእግዚአብሔር ቸርነት ምድርን ሞላች።",
    "6": "በእግዚአብሔር ቃል ሰማዮች ፀኑ፥ ሰራዊታቸውም ሁሉ በአፉ እስትንፋስ",
    "7": "የባህርን ውሃ እንደ ረዋት የሚሰበስበው፥ ቀላዮችንም በመዝገቦች የሚያኖራቸው።",
    "8": "ምድር ሁሉ እግዚአብሔርን ትፍራው፥ በአለም የሚኖሩ ሁሉም ከእርሱ የተነሳ ይደንግጡ።",
    "9": "እርሱ ተናግሮአልና፥ ሆኑም፤ እርሱ አዘዘ፥ ፀኑም።",
    "10": "እግዚአብሔር የአህዛብን ምክር ያጠፋል፥ የአህዛብንም አሳብ ይመልሳል።",
    "11": "የእግዚአብሔር ምክር ግን ለዘላለም ይኖራል፥ የልቡም አሳብ ለልጅ ልጅ ነው።",
    "12": "እግዚአብሔር አምላኩ የሚሆንለት ህዝብ ምስጉን ነው፥ እርሱ ለርስቱ የመረጠው ህዝብ።",
    "13": "እግዚአብሔር ከሰማይ ተመለከተ፥ የሰውንም ልጆች ሁሉ አየ።",
    "14": "ከማደሪያው ቦታ ሆኖ በምድር ወደሚኖሩ ሁሉ ተመለከተ፥",
    "15": "እርሱ ብቻውን ልባቸውን የሰራ ስራቸውንም ሁሉ የሚያስተውል።",
    "16": "ንጉስ በሰራዊቱ ብዛት አይድንም፥ ሃያልም በሃይሉ ብዛት አያመልጥም።",
    "17": "ፈረስም ከንቱ ነው፥ አያድንም፤ በሃይሉም ብዛት አያመልጥም።",
    "18": "እነሆ፥ የእግዚአብሔር አይኖች ወደሚፈሩት ናቸው፥ በምህረቱም ወደሚታመኑ፥",
    "19": "ነፍሳቸውን ከሞት ያድን ዘንድ፥ በራብም ጊዜ ይመግባቸው ዘንድ።",
    "20": "ነፍሳችን እግዚአብሔርን ተስፋ ታደርገዋለች፥ ረዳታችንና መጠጊያችን እርሱ ነውና።",
    "21": "ልባችን በእርሱ ደስ ይለዋልና፥ በቅዱስ ስሙም ታምነናልና።",
    "22": "አቤቱ፥ ምህረትህ በላያችን ትሁን፥ በአንተ እንደ ታመንን።",
    "0": "የዳዊት መዝሙር።"
}