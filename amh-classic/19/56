{
    "1": "አቤቱ፥ ሰው ረግጦኛልና ማረኝ፤ ሁልጊዜም በሰልፍ አስጨንቆኛል።",
    "2": "የሚዋጉኝ በዝተዋልና ሁልጊዜ ቀኑን ሁሉ ጠላቶቼ ረገጡኝ።",
    "3": "እኔ ግን ፈራሁ በአንተም ታመንሁ።",
    "4": "በእግዚአብሔር ቃሉን አመሰግናለሁ፤ በእግዚአብሔር ታመንሁ፥ አልፈራም ሰው ምን ያደርገኛል?",
    "5": "ሁልጊዜ ቃሎቼን ያፀይፉብኛል፤ በእኔ ላይም የሚመክሩት ሁሉ ለክፉ ነው።",
    "6": "ይሸምቁብኛል ይሸሽጉኝማል፥ እነርሱም ተረከዜን ይመለካከታሉ፥ ሁልጊዜም ነፍሴን ይሸምቁባታል።",
    "7": "በምንም ምን አታድናቸውም፤ አህዛብን በቁጣ ትጥላቸዋለህ።",
    "8": "አምላክ ሆይ፥ ህይወቴን ነገርሁህ፤ እንባዬን እንደ ትእዛዝህ በፊተህ አኖርህ።",
    "9": "በጠራሁህ ጊዜ ጠላቶቼ ወደ ኋላቸው ይመለሳሉ፤ አንተ አምላኬ እንደ ሆንህ እነሆ፥ አወቅሁ።",
    "10": "በእግዚአብሔር ቃሉን አመሰግናለሁ፤ በእግዚአብሔር ቃሉን አከብራለሁ።",
    "11": "በእግዚአብሔር ታመንሁ፥ አልፈራም ሰው ምን ያደርገኛል?",
    "12": "አቤቱ፥ የምስጋና ስእለት የምሰጥህ ከእኔ ዘንድ ነው",
    "13": "ነፍሴን ከሞት፥ እግሮቼን ከመውደቅ አድነሃልና፥ በህያዋን ብርሃን እግዚአብሔርን ደስ አሰኘው ዘንድ።",
    "0": "ለመዘምራን አለቃ ከቅዱሳን ስለ ራቁ ህዝብ ፍልስጥኤማውያን በጌት በያዙት ጊዜ የዳዊት ቅኔ።"
}