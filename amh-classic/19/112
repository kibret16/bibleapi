{
    "1": "ሃሌ ሉያ። እግዚአብሔርን የሚፈራ፥ ትእዛዙንም እጅግ የሚወድድ ሰው ምስጉን ነው።",
    "2": "ዘሩ በምድር ላይ ሃያል ይሆናል፤ የቅኖች ትውልድ ትባረካለች።",
    "3": "ክብርና ባለጠግነት በቤቱ ነው፥ ፅድቁም ለዘላለም ይኖራል።",
    "4": "ለቅኖች ብርሃን በጨለማ ወጣ፤ መሓሪና ይቅር ባይ ፃድቅም ነው።",
    "5": "ቸር ሰው ይራራል ያበድራልም፥ በፍርድም ነገሩን ይፈፅማል።",
    "6": "ለዘላለም አይናወጥም፤ የፃድቅ መታሰቢያ ለዘላለም ይኖራል።",
    "7": "ከክፉ ነገር አይፈራም፤ በእግዚአብሔር ለመታመን ልቡ የፀና ነው።",
    "8": "በጠላቶቹ ላይ እስኪያይ ድረስ ልቡ ፅኑ ነው፥ አይፈራም።",
    "9": "በተነ ለችግረኞችም ሰጠ፤ ፅድቁ ለዘላለም አለም ይኖራል፤ ቀንዱ በክብር ከፍ ከፍ ይላል።",
    "10": "ሃጢአተኛም አይቶ ይቆጣል፥ ጥርሱንም ያፋጫል፥ ይቀልጣልም፤ የሃጢአተኞችም ምኞት ትጠፋለች።"
}