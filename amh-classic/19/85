{
    "1": "አቤቱ፥ ለምድርህ ሞገስን አደረግህ፥ የያእቆብንም ምርኮ መለስህ።",
    "2": "የህዝብህን ሃጢአት አስቀረህ፥ አበሳቸውንም ሁሉ ከደንህ።",
    "3": "መአትህንም ሁሉ አስወገድህ፤ ከቁጣህ መቅሰፍት ተመለስህ።",
    "4": "የመድሃኒታችን አምላክ ሆይ፥ መልሰን፥ ቁጣህንም ከእኛ መልስ።",
    "5": "በውኑ ለዘላለም ትቆጣናለህን? ቁጣህንስ ለልጅ ልጅ ታስረዝማለህን?",
    "6": "አቤቱ፥ ትመለሳለህ ታድነንማለህ፤ ህዝብም በአንተ ደስ ይላቸዋል።",
    "7": "አቤቱ፥ ምህረትህን አሳየን፥ አቤቱ፥ መድሃኒትህንም ስጠን።",
    "8": "እግዚአብሔር አምላክ የሚናገረውን እሰማለሁ፤ ሰላምን ለህዝቡና ለቅዱሳኑ ልባቸውንም ወደ እርሱ ለሚመልሱ ይናገራልና።",
    "9": "ነገር ግን ክብር በምድራችን ያድር ዘንድ ማዳኑ ለሚፈሩት ቅርብ ነው፡፡",
    "10": "ምህረትና እውነት ተገናኙ፤ ፅድቅና ሰላም ተስማሙ።",
    "11": "እውነት ከምድር በቀለች፥ ፅድቅም ከሰማይ ተመለከተች።",
    "12": "እግዚአብሔርም በጎ ነገርን ይሰጣል፥ ምድራችንም ፍሬዋን ትሰጣለች።",
    "13": "ፅድቅ በፊቱ ይሄዳል፥ ፍለጋውንም በመንገድ ውስጥ ያኖራል።",
    "0": "ለመዘምራን አለቃ የቆሬ ልጆች መዝሙር።"
}