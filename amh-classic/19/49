{
    "1": "አህዛብ ሁላችሁ፥ ይህን ስሙ፤ በአለም የምትኖሩትም ሁላችሁ፥ አድምጡ፤",
    "2": "ዝቅተኞችና ከፍተኞች፥ ባለጠጎችና ድሆች በአንድነት።",
    "3": "አፌ ጥበብን ይናገራል፥ የልቤም አሳብ ማስተዋልን።",
    "4": "ጆሮዬን ወደ ምሳሌ አዘነብላለሁ፥ በበገናም ምስጢሬን እገልጣለሁ።",
    "5": "ሃጢአት ተረከዜን በከበበኝ ጊዜ በክፉ ቀን ለምን እፈራለሁ?",
    "6": "በሃይላቸው የሚታመኑ፥ በባለጠግነታቸውም ብዛት የሚመኩ፤",
    "7": "ወንድም ወንድሙን አያድንም፥ ሰውም አያድንም፤ ቤዛውን ለእግዚአብሔር አይሰጥም፥",
    "8-9": "ለዘላለም እንዲኖር፥ ጥፋትንም እንዳያይ፤ የነፍሳቸው ለውጥ ከብሮአልና፥ ለዘላለምም ቀርቶአልና።",
    "10": "ብልሃተኞች እንዲሞቱ፥ ሰነፎችችና ደንቆሮች በአንድነት እንዲጠፉ፥ ገንዘባቸውንም ለሌሎች እንዲተዉ አይቶአል።",
    "11": "በልባቸውም ቤታቸው ለዘላለም የሚኖር፥ ማደሪያቸውም ለልጅ ልጅ የሚሆን ይመስላቸዋል፤ በየአገራቸውም ስማቸው ይጠራል።",
    "12": "ሰው ግን ክቡር ሆኖ ሳለ አያውቅም፤ እንደሚጠፉ እንስሶች መሰለ።",
    "13": "ይህች መንገዳቸው መሰናክላቸው ናት፥ ከእነርሱም በኋላ የሚመጡ በአፋቸው እሺ ይላሉ።",
    "14": "እንደ በጎች ወደ ሲኦል የሚሄዱ ናቸው፥ እረኛቸውም ሞት ነው፤ ቅኖችንም በማለዳ ይገዙአቸዋል፥ ውበታቸውም ከመኖሪያቸው ተለይታ በሲኦል ታረጃለች።",
    "15": "ነገር ግን እግዚአብሔር ይቀበለኛልና ነፍሴን ከሲኦል እጅ ይቤዣታል።",
    "16": "የሰው ባለጠግነት የቤቱም ክብር በበዛ ጊዜ አትፍራ፥",
    "17": "በሞተ ጊዜ ከእርሱ ጋር ምንም አይወስድምና፥ ክብሩም ከእርሱ በኋላ አይወርድምና።",
    "18": "በህይወቱ ሳለ ነፍሱን ባርኮአልና ለሰውነቱ መልካም ብታደርግለት ያመሰግንሃል።",
    "19": "ሆኖም ወደ አባቶቹ ትውልድ ይወርዳል፤ ለዘላለም ብርሃንን አያይም።",
    "20": "አእምሮ የሌለው ክቡር ሰው እንደሚጠፋ እንስሶች መሰለ።",
    "0": "ለመዘምራን አለቃ የቆሬ ልጆች መዝሙር።"
}