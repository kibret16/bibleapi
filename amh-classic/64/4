{
    "1": "በእናንተ ዘንድ ጦርና ጠብ ከወዴት ይመጣሉ? በብልቶቻችሁ ውስጥ ከሚዋጉ ከእነዚህ ከምቾቶቻችሁ አይደሉምን?",
    "2": "ትመኛላችሁ ለእናንተም አይሆንም፤ ትገድላላችሁ በብርቱም ትፈልጋላችሁ፥ ልታገኙም አትችሉም፤ ትጣላላችሁ ትዋጉማላችሁ ነገር ግን አትለምኑምና ለእናንተ አይሆንም፤",
    "3": "ትለምናላችሁ፥ በምቾቶቻችሁም ትከፍሉ ዘንድ በክፉ ትለምናላችሁና አትቀበሉም።",
    "4": "አመንዝሮች ሆይ፥ አለምን መውደድ ለእግዚአብሔር ጥል እንዲሆን አታውቁምን? እንግዲህ የአለም ወዳጅ ሊሆን የሚፈቅድ ሁሉ የእግዚአብሔር ጠላት ሆኖአል።",
    "5": "ወይስ መፅሃፍ፦ በእኛ ዘንድ ያሳደረው መንፈስ በቅንአት ይመኛል ያለው በከንቱ እንደ ተናገረ ይመስላችኋልን?",
    "6": "ነገር ግን ፀጋን አብልጦ ይሰጣል፤ ስለዚህ፦ እግዚአብሔር ትእቢተኞችን ይቃወማል፥ ለትሁታን ግን ፀጋን ይሰጣል ይላል።",
    "7": "እንግዲህ ለእግዚአብሔር ተገዙ፤ ዲያብሎስን ግን ተቃወሙ ከእናንተም ይሸሻል፤",
    "8": "ወደ እግዚአብሔር ቅረቡ ወደ እናንተም ይቀርባል። እናንተ ሃጢአተኞች፥ እጆቻችሁን አንፁ፤ ሁለት አሳብም ያላችሁ እናንተ፥ ልባችሁን አጥሩ።",
    "9": "ተጨነቁና እዘኑ አልቅሱም፤ ሳቃችሁ ወደ ህዘን ደስታችሁም ወደ ትካዜ ይለወጥ።",
    "10": "በጌታ ፊት ራሳችሁን አዋርዱ ከፍ ከፍም ያደርጋችኋል።",
    "11": "ወንድሞች ሆይ፥ እርስ በርሳችሁ አትተማሙ። ወንድሙን የሚያማ በወንድሙም የሚፈርድ ህግን ያማል በህግም ይፈርዳል፤ በህግም ብትፈርድ ፈራጅ ነህ እንጂ ህግን አድራጊ አይደለህም።",
    "12": "ህግን የሚሰጥና የሚፈርድ አንድ ነው፤ እርሱም ሊያድን ሊያጠፋም የሚችል ነው፤ በሌላው ግን የምትፈርድ አንተ ማን ነህ?",
    "13": "አሁንም፦ ዛሬ ወይም ነገ ወደዚህ ከተማ እንሄዳለን በዚያም አመት እንኖራለን እንነግድማለን እናተርፍማለን የምትሉ እናንተ፥ ተመልከቱ፥ ነገ የሚሆነውን አታውቁምና።",
    "14": "ህይወታችሁ ምንድር ነው? ጥቂት ጊዜ ታይቶ ኋላ እንደሚጠፋ እንፍዋለት ናችሁና።",
    "15": "በዚህ ፈንታ። ጌታ ቢፈቅድ ብንኖርም ይህን ወይም ያን እናደርጋለን ማለት ይገባችኋል።",
    "16": "አሁን ግን በትእቢታችሁ ትመካላችሁ፤ እንደዚህ ያለ ትምክህት ሁሉ ክፉ ነው።",
    "17": "እንግዲህ በጎ ለማድረግ አውቆ ለማይሰራው ሃጢአት ነው።"
}