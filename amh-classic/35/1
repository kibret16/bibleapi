{
    "1": "ነቢዩ እንባቆም ያየው ሸክም ይህ ነው።",
    "2": "አቤቱ፥ እኔ ስጮህ የማትሰማው እስከ መቼ ነው? ስለ ግፍ ወደ አንተ እጮሃለሁ፥ አንተም አታድንም።",
    "3": "በደልንስ ስለ ምን አሳየኸኝ? ጠማምነትንስ ስለ ምን ትመለከታለህ? ጥፋትና ግፍ በፊቴ ነው፤ ጠብና ክርክር ይነሳሉ።",
    "4": "ስለዚህ ህግ ላልቶአል፥ ፍርድም ድል ነስቶ አይወጣም፤ ሃጢአተኛ ፃድቅን ይከብባልና ስለዚህ ፍርድ ጠማማ ሆኖ ይወጣል።",
    "5": "እናንተ የምትንቁ ሆይ፥ አንድ ቢተርክላችሁ ስንኳ የማታምኑትን ስራ በዘመናችሁ እሰራለሁና እዩ፥ ተመልከቱ፥ ተደነቁ።",
    "6": "እነሆ፥ የእነርሱ ያልሆነውን መኖሪያ ይወርሱ ዘንድ በምድር ስፋት ላይ የሚሄዱትን መራሮችንና ፈጣኖችን ህዝብ ከለዳውያንን አስነሳለሁ።",
    "7": "እነርሱ የሚያስፈሩና የሚያስደነግጡ ናቸው፤ ፍርዳቸውና ክብራቸው ከራሳቸው ይወጣል።",
    "8": "ፈረሶቻቸውም ከነብር ይልቅ ፈጣኖች ናቸው፥ ከማታም ተኩላ ይልቅ ጨካኞች ናቸው፤ ፈረሰኞቻቸውም ይንሳፈፋሉ፥ ከሩቅም ይመጣሉ፥ ለመብልም እንደሚቸኩል ንስር ይበርራሉ።",
    "9": "ሁሉም ለግፍ ስራ ይመጣሉ፥ ፊታቸውንም እንደ ምስራቅ ነፋስ ያቀናሉ፤ ምርኮኞችንም እንደ አሸዋ ይሰበስባሉ።",
    "10": "በነገስታት ላይ ያላግጣሉ፥ መሳፍንትም ዋዛ ሆነውላቸዋል በምሽጉ ሁሉ ይስቃሉ፥ አፈሩንም ከምረው ይወስዱታል።",
    "11": "የዚያን ጊዜም እንደ ነፋስ አልፎ ይሄዳል፥ ይበድልማል፤ ሃይሉንም አምላክ ያደርገዋል።",
    "12": "አቤቱ፥ የተቀደስህ አምላኬ ሆይ፥ አንተ ከዘላለም ጀምሮ አልነበርህምን? እኛ አንሞትም፤ አቤቱ፥ ለፍርድ ሰርተኸዋል፥ ለተግሳፅም አድርገኸዋል።",
    "13": "አይኖችህ ክፉ እንዳያዩ ንፁሃን ናቸው፥ ጠማምነትንም ትመለከት ዘንድ አትችልም፤ አታላዮችንስ ለምን ትመለከታለህ? ሃጢአተኛውስ ከእርሱ ይልቅ ፃድቅ የሆነውን ሲውጠው ስለ ምን ዝም ትላለህ?",
    "14": "ሰዎችንም እንደ ባህር አሳዎች፥ አለቃም እንደሌላቸው ተንቀሳቃሾች ለምን ታደርጋቸዋለህ?",
    "15": "ሁሉን በመቃጥን ያወጣል፥ በመረቡም ይይዛቸዋል፥ በአሽክላውም ውስጥ ያከማቻቸዋል፤ ስለዚህ ደስ እያለው እልል ይላል።",
    "16": "እድል ፈንታው በእነርሱ ሰብታለችና፥ መብሉም በዝቶአልና ስለዚህ ለመረቡ ይሰዋል፥ ለአሽክላውም ያጥናል።",
    "17": "ስለዚህ መረቡን ይጥላልን? አህዛብንም ዘወትር ይገድል ዘንድ አይራራምን?"
}