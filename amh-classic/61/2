{
    "1": "ልጆቼ ሆይ፥ ሃጢአትን እንዳታደርጉ ይህን እፅፍላችኋለሁ። ማንም ሃጢአትን ቢያደርግ ከአብ ዘንድ ጠበቃ አለን እርሱም ፃድቅ የሆነ ኢየሱስ ክርስቶስ ነው።",
    "2": "እርሱም የሃጢአታችን ማስተስሪያ ነው፥ ለሃጢአታችንም ብቻ አይደለም፥ ነገር ግን ለአለሙ ሁሉ ሃጢአት እንጂ።",
    "3": "ትእዛዛቱንም ብንጠብቅ በዚህ እንዳወቅነው እናውቃለን።",
    "4": "አውቄዋለሁ የሚል ትእዛዛቱንም የማይጠብቅ ውሸተኛ ነው እውነትም በእርሱ ውስጥ የለም።",
    "5": "ቃሉን ግን የሚጠብቅ ሁሉ በእርሱ የእግዚአብሔር ፍቅር በእውነት ተፈፅሞአል። በእርሱ እንዳለን በዚህ እናውቃለን፤",
    "6": "በእርሱ እኖራለሁ የሚል እርሱ እንደ ተመላለሰ ራሱ ደግሞ ሊመላለስ ይገባዋል።",
    "7": "ወንድሞች ሆይ፥ ከመጀመሪያ የነበረቻችሁ አሮጌ ትእዛዝ እንጂ የምፅፍላችሁ አዲስ ትእዛዝ አይደለችም፤ አሮጌይቱ ትእዛዝ የሰማችኋት ቃል ናት።",
    "8": "ዳግመኛ አዲስ ትእዛዝን እፅፍላችኋለሁ፥ ይህም ነገር በእርሱ በእናንተም እውነተኛ ነው፤ ጨለማው ያልፋልና እውነተኛውም ብርሃን አሁን ይበራል።",
    "9": "በብርሃን አለሁ የሚል ወንድሙንም የሚጠላ እስከ አሁን በጨለማ አለ።",
    "10": "ወንድሙንም የሚወድ በብርሃን ይኖራል ማሰናከያም የለበትም፤",
    "11": "ወንድሙን የሚጠላ ግን በጨለማ አለ፥ በጨለማም ይመላለሳል፥ የሚሄድበትንም አያውቅም፥ ጨለማው አይኖቹን አሳውሮታልና።",
    "12": "ልጆች ሆይ፥ ሃጢአታችሁ ስለ ስሙ ተሰርዮላችኋልና እፅፍላችኋለሁ።",
    "13": "አባቶች ሆይ፥ ከመጀመሪያ የነበረውን አውቃችኋልና እፅፍላችኋለሁ። ጎበዞች ሆይ፥ ክፉውን አሸንፋችኋልና እፅፍላችኋለሁ። ልጆች ሆይ፥ አብን አውቃችኋልና እፅፍላችኋለሁ።",
    "14": "አባቶች ሆይ፥ ከመጀመሪያ የነበረውን አውቃችኋልና እፅፍላችኋለሁ። ጎበዞች ሆይ፥ ብርቱዎች ስለ ሆናችሁ የእግዚአብሔርም ቃል በእናንተ ስለሚኖር ክፉውንም ስለ አሸነፋችሁ እፅፍላችኋለሁ።",
    "15-16": "አለምን ወይም በአለም ያሉትን አትውደዱ፤ በአለም ያለው ሁሉ እርሱም የስጋ ምኞትና የአይን አምሮት ስለ ገንዘብም መመካት ከአለም ስለ ሆነ እንጂ ከአባት ስላልሆነ፥ ማንም አለምን ቢወድ የአባት ፍቅር በእርሱ ውስጥ የለም።",
    "17": "አለሙም ምኞቱም ያልፋሉ፤ የእግዚአብሔርን ፈቃድ የሚያደርግ ግን ለዘላለም ይኖራል።",
    "18": "ልጆች ሆይ፥ መጨረሻው ሰአት ነው፥ የክርስቶስም ተቃዋሚ ይመጣ ዘንድ እንደ ሰማችሁ አሁን እንኳ ብዙዎች የክርስቶስ ተቃዋሚዎች ተነስተዋል፤ ስለዚህም መጨረሻው ሰአት እንደ ሆነ እናውቃለን።",
    "19": "ከእኛ ዘንድ ወጡ፥ ዳሩ ግን ከእኛ ወገን አልነበሩም፤ ከእኛ ወገንስ ቢሆኑ ከእኛ ጋር ፀንተው በኖሩ ነበር፤ ነገር ግን ሁሉ ከእኛ ወገን እንዳልሆኑ ይገለጡ ዘንድ ወጡ።",
    "20": "እናንተም ከቅዱሱ ቅባት ተቀብላችኋል፥ ሁሉንም ታውቃላችሁ።",
    "21": "እውነትን የምታውቁ ስለ ሆናችሁ፥ ውሸትም ሁሉ ከእውነት እንዳልሆነ ስለምታውቁ እንጂ እውነትን ስለማታውቁ አልፅፍላችሁም።",
    "22": "ክርስቶስ አይደለም ብሎ ኢየሱስን ከሚክድ በቀር ውሸተኛው ማን ነው? አብንና ወልድን የሚክድ ይህ የክርስቶስ ተቃዋሚ ነው።",
    "23": "ወልድን የሚክድ ሁሉ አብ እንኳ የለውም፤ በወልድ የሚታመን አብ ደግሞ አለው።",
    "24": "እናንተስ ከመጀመሪያ የሰማችሁት በእናንተ ፀንቶ ይኑር። ከመጀመሪያ የሰማችሁት በእናንተ ቢኖር፥ እናንተ ደግሞ በወልድና በአብ ትኖራላችሁ።",
    "25": "እርሱም የሰጠን ተስፋ ይህ የዘላለም ህይወት ነው።",
    "26": "ስለሚያስቱአችሁ ሰዎች ይህን ፅፌላችኋለሁ።",
    "27": "እናንተስ ከእርሱ የተቀበላችሁት ቅባት በእናንተ ይኖራል፥ ማንም ሊያስተምራችሁ አያስፈልጋችሁም፤ ነገር ግን የእርሱ ቅባት ስለ ሁሉ እንደሚያስተምራችሁ፥ እውነተኛም እንደ ሆነ ውሸትም እንዳልሆነ፥ እናንተንም እንዳስተማራችሁ፥ በእርሱ ኑሩ።",
    "28": "አሁንም፥ ልጆች ሆይ፥ በሚገለጥበት ጊዜ እምነት እንዲሆንልን በመምጣቱም በእርሱ ፊት እንዳናፍር በእርሱ ኑሩ።",
    "29": "ፃድቅ እንደ ሆነ ካወቃችሁ ፅድቅን የሚያደርግ ሁሉ ከእርሱ እንደ ተወለደ እወቁ።"
}