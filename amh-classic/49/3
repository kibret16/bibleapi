{
    "1": "ስለዚህም አህዛብ ስለ ሆናችሁ ስለ እናንተ የክርስቶስ ኢየሱስ እስር የሆንሁ እኔ ጳውሎስ ለእግዚአብሔር እንበረከካለሁ።",
    "2": "ለእናንተ ስለ ተሰጠኝ ስለ እግዚአብሔር ፀጋ መጋቢነት በእርግጥ ሰምታችኋል፤",
    "3": "አስቀድሜ በአጭሩ እንደ ፃፍሁ፥ ይህን ምስጢር በመግለጥ አስታወቀኝ፤",
    "4": "ይህንም ስታነቡ የክርስቶስን ምስጢር እንዴት እንደማስተውል ልትመለከቱ ትችላላችሁ፤",
    "5-6": "ይህም፥ አህዛብ አብረው እንዲወርሱ፥ በአንድ አካልም አብረው እንዲሆኑ፥ በወንጌልም መስበክ በክርስቶስ ኢየሱስ በሆነ የተስፋ ቃል አብረው እንዲካፈሉ፥ ለቅዱሳን ሃዋርያትና ለነቢያት በመንፈስ አሁን እንደ ተገለጠ በሌሎቹ ትውልዶች ዘንድ ለሰው ልጆች አልታወቀም።",
    "7": "እንደ ሃይሉ ስራ እንደ ተሰጠኝም እንደ እግዚአብሔር ፀጋ ስጦታ መጠን የወንጌል አገልጋይ ሆንሁለት።",
    "8-9": "ፍለጋ የሌለውን የክርስቶስን ባለ ጠግነት ለአህዛብ እሰብክ ዘንድ፥ ሁሉንም በፈጠረው በእግዚአብሔር ከዘላለም የተሰወረው የምስጢር ስርአት ምን እንደሆነ ለሁሉ እገልጥ ዘንድ ይህ ፀጋ ከቅዱሳን ሁሉ ይልቅ ለማንስ ለኔ ተሰጠ፤",
    "10": "ብዙ ልዩ ልዩ የእግዚአብሔር ጥበብ አሁን በቤተ ክርስቲያን በኩል በሰማያዊ ስፍራ ውስጥ ላሉት አለቆችና ስልጣናት ትታወቅ ዘንድ፤",
    "11": "ይህም በክርስቶስ ኢየሱስ በጌታችን የፈፀመው የዘላለም አሳብ ነበረ፥",
    "12": "በእርሱም ዘንድ ባለ እምነታችን በኩል በመታመን ድፍረትና መግባት በእርሱ አለን።",
    "13": "ስለዚህ ስለ እናንተ ስላለ መከራዬ እንዳትታክቱ እለምናችኋለሁ፥ ክብራችሁ ነውና።",
    "14-15": "ስለዚህ ምክንያት በሰማይና በምድር ያለ አባትነት ሁሉ ከሚሰየምበት ከአብ ፊት እንበረከካለሁ፤",
    "16-17": "በመንፈሱ በውስጥ ሰውነታችሁ በሃይል እንድትጠነክሩ ክርስቶስም በልባችሁ በእምነት እንዲኖር እንደ ክብሩ ባለ ጠግነት መጠን ይስጣችሁ፤ የእናንተ ስርና መሰረት በፍቅር ይፀና ዘንድ፥",
    "18-19": "ከቅዱሳን ሁሉ ጋር ስፋቱና ርዝመቱ ከፍታውም ጥልቅነቱም ምን ያህል መሆኑን ለማስተዋል፥ ከመታወቅም የሚያልፈውን የክርስቶስን ፍቅር ለማወቅ ትበረቱ ዘንድ፥ እስከ እግዚአብሔርም ፍፁም ሙላት ደርሳችሁ ትሞሉ ዘንድ።",
    "20": "እንግዲህ በእኛ እንደሚሰራው ሃይል መጠን ከምንለምነው ወይም ከምናስበው ሁሉ ይልቅ እጅግ አብልጦ ሊያደርግ ለሚቻለው፥",
    "21": "ለእርሱ በቤተ ክርስቲያን በክርስቶስ ኢየሱስ እስከ ትውልዶች ሁሉ ከዘላለም እስከ ዘላለም ክብር ይሁን፤ አሜን።"
}