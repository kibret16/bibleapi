{
    "1": "የሌዋውያን አባቶች አለቆች ወደ ካህኑ ወደ አልአዛር፥ ወደ ነዌም ልጅ ወደ ኢያሱ፥ ወደ እስራኤልም ልጆች ነገዶች አለቆች ቀረቡ፤",
    "2": "በከነአን ምድር ባለችው በሴሎ፦ እግዚአብሔር በሙሴ እጅ የምንቀመጥባቸውን ከተሞች፥ ለከብቶቻችንም መሰምርያዎች ትሰጡን ዘንድ አዝዞአል ብለው ተናገሩአቸው።",
    "3": "የእስራኤልም ልጆች እንደ እግዚአብሔር ትእዛዝ ከርስታቸው እነዚህን ከተሞችና መሰምርያቸውን ለሌዋውያን ሰጡ።",
    "4": "ለቀአትም ወገኖች እጣ ወጣ፤ ሌዋውያንም ለነበሩ ለካህኑ ለአሮን ልጆች ከይሁዳ ነገድ፥ ከስምኦንም ነገድ፥ ከብንያምም ነገድ አስራ ሶስት ከተሞች በእጣ ሆኑላቸው።",
    "5": "ለቀሩትም ለቀአት ልጆች ከኤፍሬም ነገድ፥ ከዳንም ነገድ፥ ከምናሴም ነገድ እኩሌታ አስር ከተሞች በእጣ ሆኑላቸው።",
    "6": "ለጌድሶንም ልጆች ከይሳኮር ነገድ፥ ከአሴርም ነገድ፥ ከንፍታሌምም ነገድ፥ በባሳንም ካለው ከምናሴ ነገድ እኩሌታ አስራ ሶስት ከተሞች በእጣ ሆኑላቸው።",
    "7": "ለሜራሪም ልጆች በየወገኖቻቸው ከሮቤል ነገድ፥ ከጋድም ነገድ፥ ከዛብሎንም ነገድ አስራ ሁለት ከተሞች ሆኑላቸው።",
    "8": "እግዚአብሔርም በሙሴ እጅ እንዳዘዘ የእስራኤል ልጆች እነዚህን ከተሞችና መሰምርያቸውን ለሌዋውያን በእጣ ሰጡ።",
    "9": "ከይሁዳም ልጆች ነገድ ከስምኦንም ልጆች ነገድ በስማቸው የተጠሩትን እነዚህን ከተሞች ሰጡ።",
    "10": "የፊተኛው እጣ ለእነርሱ ስለ ወጣ የሌዊ ልጆች የቀአት ወገን ለሆኑ ለአሮን ልጆች ሆኑ።",
    "11": "በይሁዳ ተራራማ አገር ያለችውን ቂርያትአርባቅ የምትባለውን ከተማ በዙሪያዋም ያለውን መሰምርያ ሰጡአቸው፤ እርስዋም ኬብሮን ናት፥ ይህም አርባቅ የኤናቅ አባት ነበረ።",
    "12": "የከተማይቱን እርሻ ግን መንደሮችዋንም ለዮፎኔ ልጅ ለካሌብ ርስት አድርገው ሰጡት።",
    "13": "ለካህኑም ለአሮን ልጆች እነዚህን ሰጡ፤ ለነፍሰ ገዳይ መማፀኛ ከተማ የሆነችውን ኬብሮንንና መሰምርያዋን፥ ልብናንና መሰምርያዋን፥",
    "14": "የቲርንና መሰምርያዋን፥ ኤሽትሞአንና መሰምርያዋን፥",
    "15": "ሆሎንንና መሰምርያዋን፥ ዳቤርንና መሰምርያዋን፥",
    "16": "አይንንና መሰምርያዋን፥ ዮጣንና መሰምርያዋን፥ ቤትሳሚስንና መሰምርያዋን፤ ከእነዚህ ከሁለቱ ነገዶች ዘጠኝ ከተሞችን ሰጡ።",
    "17": "ከብንያምም ነገድ ገባኦንንና መሰምርያዋን፥ ናሲብንና መሰምርያዋን፥",
    "18": "አናቶትንና መሰምርያዋን፥ አልሞንንና መሰምርያዋን፤ አራት ከተሞችን ሰጡ።",
    "19": "የአሮን ልጆች የካህናት ከተሞች ከመሰምርያቸው ጋር አስራ ሶስት ናቸው።",
    "20": "ለቀሩትም ለቀአት ልጆች ወገኖች ሌዋውያን የእጣቸው ከተሞች ከኤፍሬም ነገድ ደረሱአቸው።",
    "21": "በኤፍሬም ተራራማ አገር ለነፍሰ ገዳይ መማፀኛ ከተማ የሆነችውን ሴኬምንና መሰምርያዋን፥ ጌዝርንና መሰምርያዋን፥",
    "22": "ቂብፃይምንና መሰምርያዋን፥ ቤትሆሮንንና መሰምርያዋን አራቱን ከተሞች ሰጡአቸው።",
    "23": "ከዳንም ነገድ ኤልተቄንና መሰምርያዋን፥ ገባቶንንና መሰምርያዋን፥ ኤሎንንና መሰምርያዋን፥",
    "24": "ጋትሪሞንንና መሰምርያዋን፤ አራቱን ከተሞች ሰጡአቸው።",
    "25": "ከምናሴም ነገድ እኩሌታ ታእናክንና መሰምርያዋን፥ ጋትሪሞንንና መሰምርያዋን፤ ሁለቱን ከተሞች ሰጡአቸው።",
    "26": "የቀሩት የቀአት ልጆች ወገኖች ከተሞች ሁሉ ከመሰምርያቸው ጋር አስር ናቸው።",
    "27": "ለሌዋውያንም ወገኖች ለጌድሶን ልጆች ከምናሴ ነገድ እኩሌታ ለነፍሰ ገዳይ መማፀኛ ከተማ በባሳን ውስጥ የሆነችውን ጎላንንና መሰምርያዋን፥ በኤሽትራንና መሰምርያዋን፤ ሁለቱን ከተሞች ሰጡአቸው።",
    "28": "ከይሳኮርም ነገድ ቂሶንንና መሰምርያዋን፥ ዳብራትንና መሰምርያዋን፥",
    "29": "የርሙትንና መሰምርያዋን፥ አይንጋኒምንና መሰምርያዋን፤ አራቱን ከተሞች ሰጡአቸው።",
    "30": "ከአሴርም ነገድ ሚሽአልንና መሰምርያዋን፥ አብዶንንና መሰምርያዋን፥",
    "31": "ሄልቃትንና መሰምርያዋን፥ ረአብንና መሰምርያዋን፤ አራቱን ከተሞች ሰጡአቸው።",
    "32": "ከንፍታሌምም ነገድ ለነፍሰ ገዳይ መማፀኛ ከተማ የሆነችውን በገሊላ ውስጥ ቃዴስንና መሰምርያዋን፥ ሃሞትዶርንና መሰምርያዋን፥ ቀርታንንና መሰምርያዋን፤ ሶስቱን ከተሞች ሰጡአቸው።",
    "33": "የጌድሶን ልጆች ከተሞች ሁሉ በየወገኖቻቸው አስራ ሶስት ከተሞች ከመሰምርያቸው ጋር ናቸው።",
    "34": "ከሌዋውያንም ለቀሩት ለሜራሪ ልጆች ወገን ከዛብሎን ነገድ ዮቅንአምንና መሰምርያዋን፥",
    "35": "ቀርታንና መሰምርያዋን፥ ዲሞናንና መሰምርያዋን፥ ነህላልንና መሰምርያዋን፤ አራቱን ከተሞች ሰጡ።",
    "36": "ከሮቤልም ነገድ ቦሶርንና መሰምርያዋን፥ ያሃፅንና መሰምርያዋን፥",
    "37": "ቅዴሞትንና መሰምርያዋን፥ ሜፍአትንና መሰምርያዋን፤ አራቱን ከተሞች ሰጡ።",
    "38": "ከጋድም ነገድ ለነፍሰ ገዳይ መማፀኛ ከተማ የሆነችውን በገለአድ ውስጥ ራሞትንና መሰምርያዋን፥ መሃናይምንና መሰምርያዋን፥",
    "39": "ሃሴቦንንና መሰምርያዋን፥ ኢያዜርንና መሰምርያዋን፤ አራቱን ከተሞች ሰጡ።",
    "40": "ከሌዋውያን ወገኖች የቀሩት የሜራሪ ልጆች ከተሞች ሁሉ በየወገኖቻቸው እነዚህ ነበሩ፤ እጣቸውም አስራ ሁለት ከተማ ነበረ።",
    "41": "በእስራኤል ልጆች ርስት መካከል የነበሩት የሌዋውያን ከተሞች ሁሉ አርባ ስምንት ከተሞችና መሰምርያቸው ነበሩ።",
    "42": "እነዚህም ከተሞች እያንዳንዳቸው ከመሰምርያቸው ጋር ነበሩ፤ እነዚህም ከተሞች ሁሉ እንዲሁ ነበሩ።",
    "43": "እግዚአብሔርም ይሰጣቸው ዘንድ ለአባቶቻቸው የማለላቸውን ምድር ሁሉ ለእስራኤል ሰጠ፤ ወረሱአትም፥ ተቀመጡባትም።",
    "44": "እግዚአብሔርም ለአባቶቻቸው እንደ ማለላቸው በዙሪያቸው ካሉት አሳረፋቸው፤ ከጠላቶቻቸውም ሁሉ ይቋቋማቸው ዘንድ ማንም ሰው አልቻለም፤ እግዚአብሔርም ጠላቶቻቸውን ሁሉ በእጃቸው አሳልፎ ሰጣቸው።",
    "45": "እግዚአብሔር ለእስራኤል ቤት ከተናገረው መልካም ነገር ሁሉ ተፈፀመ እንጂ ምንም አልቀረም።"
}