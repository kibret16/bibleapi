{
    "1": "ለይሁዳም ልጆች ነገድ በየወገናቸው እስከ ፂን ምድረ በዳ እስከ ደቡብ መጨረሻ እስከ ኤዶምያስ ዳርቻ ድረስ እጣ ሆነላቸው።",
    "2": "በደቡብም በኩል ያለው ድንበራቸው እስከ ጨው ባህር መጨረሻ ወደ ደቡብ እስከሚያይ እስከ ባህር ልሳን ነበረ።",
    "3": "ከዚያም በአቅረቢም አቀበት በደቡብ በኩል ወጣ፥ ወደ ፂንም አለፈ፥ በቃዴስ በርኔ ወደ ደቡብ በኩል ወጣ፥ በሃፅሮንም በኩል አለፈ፥ ወደ አዳርም ወጣ፥",
    "4": "ወደ ቀርቃ ዞረ፥ ወደ አፅሞንም አለፈ፥ በግብፅም ወንዝ በኩል ወጣ፥ የድንበሩም መውጫ በባህሩ አጠገብ ነበረ፤ በደቡብ በኩል ያለው ድንበራቸው ይህ ነው።",
    "5": "በምስራቅም በኩል ያለው ድንበር እስከ ጨው ባህር እስከ ዮርዳኖስም መጨረሻ ነበረ። በሰሜንም በኩል ያለው ድንበር በዮርዳኖስ መጨረሻ እስካለው እስከ ባህሩ ልሳን ድረስ ነበረ፤",
    "6": "ከዚያም ድንበሩ ወደ ቤትሆግላ ወጣ፥ በቤትአረባ በሰሜን በኩል አለፈ፥ ወደ ሮቤልም ልጅ ወደ ቦሃን ድንጋይ ወጣ",
    "7": "ድንበሩም ከአኮር ሸለቆ ወደ ዳቤር ወጣ፥ በሰሜን በኩል በአዱሚም አቀበት ፊት ለፊት፥ በወንዙ በደቡብ በኩል ወዳለችው ወደ ጌልገላ ተመለከተ፤ ድንበሩም ወደ ቤት ሳሚስ ውሃ አለፈ፥ መውጫውም በአይንሮጌል አጠገብ ነበረ፤",
    "8": "ድንበሩም በሄኖም ልጅ ሸለቆ አጠገብ ኢየሩሳሌም ወደምትባለው ወደ ኢያቡሳዊው ወደ ደቡብ ወገን ወጣ ድንበሩም በራፋይም ሸለቆ ዳር በሰሜን በኩል ባለው በሄኖም ሸለቆ ፊት ለፊት በምእራብ ወገን ወዳለው ተራራ ራስ ላይ ወጣ፤",
    "9": "ድንበሩም ከተራራው ራስ ወደ ኔፍቶ ውሃ ምንጭ ደረሰ፥ ወደ ኤፍሮንም ተራራ ከተሞች ወጣ፤ ቂርያትይአሪም ወደምትባል ወደ በአላ ደረሰ።",
    "10": "ድንበሩም ከበአላ በምእራብ በኩል ወደ ሴይር ተራራ ዞረ፤ ክሳሎን ወደምትባል ወደ ይአሪም ተራራ ወገን በሰሜን በኩል አለፈ፤ ወደ ቤትሳሚስ ወረደ፥ በተምና በኩልም አለፈ።",
    "11": "ድንበሩም ወደ አቃሮን ወደ ሰሜን ወገን ወጣ፤ ወደ ሽክሮን ደረሰ ወደ በአላ ተራራ አለፈ፥ በየብኒኤል በኩልም ወጣ የድንበሩም መውጫ በባህሩ አጠገብ ነበረ።",
    "12": "በምእራቡም በኩል ያለው ድንበር እስከ ታላቁ ባህርና እስከ ዳርቻው ድረስ ነበረ። ለይሁዳ ልጆች በየወገናቸው በዙሪያው ያለ ድንበራቸው ይህ ነው።",
    "13": "እግዚአብሔርም ኢያሱን እንዳዘዘው ለዮፎኒ ልጅ ለካሌብ በይሁዳ ልጆች መካከል ቂርያትአርባቅ የምትባለውን ከተማ ድርሻ አድርጎ ሰጠው፤ እርስዋም ኬብሮን ናት፥ ይህም አርባቅ የኤናቅ አባት ነበረ።",
    "14": "ካሌብም ሶስቱን የኤናቅን ልጆች ሴሲንና አኪመንን ተላሚንም ከዚያ አሳደደ።",
    "15": "ከዚያም በዳቤር ሰዎች ላይ ወጣ፤ የዳቤርም ስም አስቀድሞ ቂርያትሴፍር ትባል ነበር።",
    "16": "ካሌብም፦ ቂርያትሴፍርን ለሚመታ ለሚይዛትም ልጄን አክሳን አጋባዋለሁ አለ።",
    "17": "የካሌብ ወንድም የቄኔዝ ልጅ ጎቶንያል ያዛት፤ ልጁንም አክሳን አጋባው።",
    "18": "እርስዋም ወደ እርሱ በመጣች ጊዜ ከአባትዋ እርሻ እንዲለምን መከረችው፤ እርስዋም ከአህያዋ ወረደች፤",
    "19": "ካሌብም፦ ምን ፈለግሽ? አላት። እርስዋም፦ በረከትን ስጠኝ በደቡብ በኩል ያለውን ምድር ሰጥተኸኛልና አሁን ደግሞ የውሃውን ምንጭ ስጠኝ አለችው። እርሱም የላይኛውንና የታችኛውን ምንጭ ሰጣት።",
    "20": "በየወገኖቻቸውም የይሁዳ ልጆች ነገድ ርስት ይህ ነው።",
    "21": "በደቡብም በኩል በምድራቸው ዳርቻ አጠገብ እስከ ኤዶምያስ ድንበር ያሉት የይሁዳ ልጆች ነገድ ከተሞች እነዚህ ነበሩ፤",
    "22": "ቀብስኤል፥ ኤዴር፥ ያጉር፥ ቂና፥",
    "23": "ዲሞና፥ አድአዳ፥ ቃዴስ፥ ሃፆር፥ ዪትናን፥",
    "24-25": "ዚፍ፥ ጤሌም፥ በአሎት፥ ሃፆርሃዳታ፥ ሃፆር የምትባለውም ቂርያትሃፆር፥",
    "26-27": "አማም፥ ሽማእ፥ ሞላዳ፥ ሓፀርጋዳ፥ ሃሽሞን፥",
    "28": "ቤትጳሌጥ፥ ሃፀርሹአል፥ ቤርሳቤህ፥ ቢዝዮትያ፥",
    "29-30": "በአላ፥ ኢዪም፥ አፄም፥ ኤልቶላድ፥",
    "31": "ኪሲል፥ ሄርማ፥ ፂቅላግ፥ ማድማና፥ ሳንሳና፥",
    "32": "ልባዎት፥ ሺልሂም፥ አይን፥ ሪሞን፤ ሃያ ዘጠኝ ከተሞችና መንደሮቻቸው።",
    "33-34": "በቆላው ኤሽታኦል፥ ፆርአ፥ አሽና፥ ዛኖዋ፥",
    "35": "አይንገኒም፥ ታጱዋ፥ አይናም፥ የርሙት፥",
    "36": "አዶላም፥ ሰኮት፥ አዜቃ፥ ሽአራይም፥ አዲታይም፥ ግዴራ፥ ግዴሮታይም፤ አስራ አራት ከተሞችና መንደሮቻቸው።",
    "37-38": "ፅናን፥ ሃዳሻ፥ ሚግዳልጋድ፥ ዲልአን፥",
    "39": "ምፅጳ፥ ዮቅትኤል፥ ለኪሶ፥ ቦፅቃት፥",
    "40-41": "ኦዶላም፥ ከቦን፥ ለህማስ፥ ኪትሊሽ፥ ግዴሮት፥ ቤትዳጎን፥ ናእማ፥ መቄዳ፤ አስራ ስድስት ከተሞችና መደሮቻቸው።",
    "42-43": "ልብና፥ ኤቴር፥ አሻን፥ ይፍታህ፥ አሽና፥",
    "44": "ንፂብ፥ ቅኢላ፥ አክዚብ፥ መሪሳ፤ ዘጠኝ ከተሞችና መንደሮቻቸው።",
    "45": "አቃሮን ከተመሸጉና ካልተመሸጉ መንደሮችዋ ጋር",
    "46": "ከአቃሮንም ጀምሮ እስከ ባህር ድረስ በአዛጦን አጠገብ ያሉት ሁሉ ከመንደሮቻቸው ጋር።",
    "47": "አዛጦንና የተመሸጉና ያልተመሸጉ መንደሮችዋም፥ ጋዛና የተመሸጉ ያልተመሸጉም መንደሮችዋ፥ እስከ ግብፅ ወንዝና እስከ ታላቁ ባህር ዳርቻ ድረስ።",
    "48": "በተራራማውም አገር ሳምር፥ የቲር፥",
    "49": "ሶኮ፥ ደና፥ ዳቤር የምትባለው ቂርያትሰና፥",
    "50-51": "አናብ፥ ኤሽትሞአ፥ አኒም፥ ጎሶም፥ ሆሎን፥ ጊሎ፤ አስራ አንድ ከተሞችና መንደሮቻቸው።",
    "52-53": "አራብ፥ ዱማ፥ ኤሽአን፥ ያኒም፥ ቤትታጱዋ፥",
    "54": "አፌቃ፥ ሁምጣ፥ ኬብሮን የምትባል ቂርያትአርባቅ፥ ፂኦር፤ ዘጠኝ ከተሞችና መንደሮቻቸው።",
    "55-56": "ማኦን፥ ቀርሜሎስ፥ ዚፍ፥ ዩጣ፥ ኢይዝራኤል፥",
    "57": "ዮቅድአም፥ ዛኖዋህ፥ ቃይን፥ ጊብአ፥ ተምና፤ አስር ከተሞችና መንደሮቻቸው።",
    "58-59": "ሃልሁል፥ ቤትፁር፥ ጌዶር፥ ማእራት፥ ቤትአኖት፥ ኤልትቆን፤ ስድስት ከተሞችና መንደሮቻቸው።",
    "60": "ቂርያትይአሪም የምትባለው ቂርያትበአል፥ ረባት ሁለት ከተሞችና መንደሮቻቸው።",
    "61": "በምድረ በዳ ቤትአረባ፥ ሚዲን፥ ስካካ፥",
    "62": "ኒብሻን፥ የጨው ከተማ፥ አይንጋዲ፤ ስድስት ከተሞችና መንደሮቻቸው።",
    "63": "በኢየሩሳሌም የተቀመጡትን ኢያቡሳውያንን ግን የይሁዳ ልጆች ሊያሳድዱአቸው አልተቻላቸውም፤ ኢያቡሳውያንም እስከ ዛሬ በይሁዳ ልጆች መካከል በኢየሩሳሌም ውስጥ ተቀምጠዋል።"
}