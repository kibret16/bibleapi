{
    "1": "የእስራኤልም ልጆች የመቱአቸው፥ ከአርኖንም ሸለቆ ጀምሮ እስከ አርሞንኤም ተራራ ድረስ በምስራቅ ያለውን አረባ ሁሉ በዮርዳኖስም ማዶ በፀሃይ መውጫ ያለውን አገራቸውን የወረሱአቸው ነገስታት እነዚህ ናቸው፤",
    "2": "በሃሴቦን የተቀመጠው፥ በአርኖንም ሸለቆ አጠገብ ካለችው ከአሮኤር፥ ከሸለቆውም መካከል ጀምሮ የገለአድን እኩሌታ እስከ ያቦቅ ወንዝ እስከ አሞን ልጆች ዳርቻ ድረስ፥",
    "3": "በምስራቅም በኩል ያለውን አረባ እስከ ኪኔሬት ባህር ድረስ፥ በቤትየሺሞት መንገድ አጠገብ እስካለው እስከ አረባ ባህር እስከ ጨው ባህር ድረስ፥ በደቡብም በኩል ከፈስጋ ተራራ አፋፍ በታች ያለውን ምድር የገዛው የአሞራውያን ንጉስ ሴዎን፤",
    "4": "ከራፋይምም ወገን የቀረ፥ በአስታሮትና በኤድራይ የተቀመጠው፥ የአርሞንኤምንም ተራራ፥",
    "5": "ሰልካን፥ ባሳንንም ሁሉ እስከ ጌሹራውያንና እስከ ማእካታውያን ዳርቻ፥ የገለአድንም እኩሌታ እስከ ሃሴቦን ንጉስ እስከ ሴዎን ዳርቻ ድረስ የገዛው የባሳን ንጉስ አግ።",
    "6": "የእግዚአብሔር ባርያ ሙሴና የእስራኤል ልጆች መቱአቸው፤ የእግዚአብሔርም ባርያ ሙሴ ርስት አድርጎ ለሮቤል ልጆች ለጋድም ልጆች ለምናሴም ነገድ እኩሌታ ምድሪቱን ሰጣቸው።",
    "7-8": "በዮርዳኖስም ማዶ በምእራብ በኩል በሊባኖስ ሸለቆ ካለችው ከበአልጋድ ወደ ሴይር እስከሚያወጣው ወና እስከ ሆነው ተራራ ድረስ ኢያሱ በየክፍላቸው ርስት አድርጎ ለእስራኤል ነገድ በሰጣት ምድር፥ በተራራማው አገር፥ በቆላውም፥ በአረባም፥ በቁልቁለቱም፥ በምድረ በዳውም፥ በደቡቡም ያሉ ኬጢያውያን አሞራውያንም ከነአናውያንም ፌርዛውያንም ኤዊያውያንም ኢያቡሳውያንም የሆኑ ኢያሱና የእስራኤል ልጆች የመቱአቸው የምድር ነገስታት እነዚህ ናቸው፤",
    "9": "የኢያሪኮ ንጉስ፥ በቤቴል አጠገብ ያለችው የጋይ ንጉስ፥",
    "10": "የኢየሩሳሌም ንጉስ፥ የኬብሮን ንጉስ፥",
    "11": "የየርሙት ንጉስ፥ የለኪሶ ንጉስ፥",
    "12-13": "የኦዶላም ንጉስ፥ የጌዝር ንጉስ፥ የዳቤር ንጉስ፥",
    "14": "የጌድር ንጉስ፥ የሄርማ ንጉስ፥",
    "15": "የአራድ ንጉስ፥ የልብና ንጉስ፥ የአዶላም ንጉስ፥",
    "16": "የመቄዳ ንጉስ፥ የቤቴል ንጉስ፥",
    "17-18": "የታጱዋ ንጉስ፥ የኦፌር ንጉስ፥ የአፌቅ ንጉስ፥",
    "19": "የለሸሮን ንጉስ፥ የማዶን ንጉስ፥",
    "20": "የአሶር ንጉስ፥ የሺምሮን ሚሮን ንጉስ፥",
    "21": "የአዚፍ ንጉስ፥ የታእናክ ንጉስ፥ የመጊዶ ንጉስ፥",
    "22": "የቃዴስ ንጉስ፥ በቀርሜሎስ የነበረ የዮቅንአም ንጉስ፥",
    "23": "በዶር ኮረብታ የነበረ የዶር ንጉስ፥ የጌልገላ አህዛብ ንጉስ፥",
    "24": "የቲርሳ ንጉስ፥ ነገስታቱ ሁሉ ሰላሳ አንድ ናቸው።"
}