{
    "1": "እነሆ፥ እንደ ምድጃ እሳት የሚነድድ ቀን ይመጣል፤ ትእቢተኞችና ሃጢአትን የሚሰሩ ሁሉ ገለባ ይሆናሉ፤ የሚመጣውም ቀን ያቃጥላቸዋል፥ ስርንና ቅርንጫፍንም አይተውላቸውም፥ ይላል የሰራዊት ጌታ እግዚአብሔር፡፡",
    "2": "ነገር ግን ስሜን ለምትፈሩት ለእናንተ የፅድቅ ፀሃይ ትወጣላችኋለች፥ ፈውስም በክንፎችዋ ውስጥ ይሆናል፤ እናንተም ትወጣላችሁ፥ እንደ ሰባም እምቦሳ ትፈነጫላችሁ።",
    "3": "በምሰራበት ቀን በደለኞች ከእግራችሁ ጫማ በታች አመድ ይሆናሉና እናንተ ትረግጡአቸዋላችሁ፥ ይላል የሰራዊት ጌታ እግዚአብሔር፡፡",
    "4": "ለእስራኤል ሁሉ ስርአትንና ፍርድን አድርጌ በኮሬብ ያዘዝሁትን የባርያዬን የሙሴን ህግ አስቡ።",
    "5": "እነሆ፥ ታላቁና የሚያስፈራው የእግዚአብሔር ቀን ሳይመጣ ነቢዩን ኤልያስን እልክላችኋለሁ።",
    "6": "መጥቼም ምድርን በእርግማን እንዳልመታ እርሱ የአባቶችን ልብ ወደ ልጆች፥ የልጆችንም ልብ ወደ አባቶች ይመልሳል።"
}