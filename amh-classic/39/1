{
    "1": "በሚልክያስ እጅ ለእስራኤል የሆነ የእግዚአብሔር ቃል ሸክም ይህ ነው።",
    "2": "ወድጃችኋለሁ፥ ይላል እግዚአብሔር፤ እናንተ ግን፦ በምን ወደድኸን? ብላችኋል። ኤሳው የያእቆብ ወንድም አልነበረምን? ይላል እግዚአብሔር፤ ያእቆብንም ወደድሁ፥ ኤሳውንም ጠላሁ፤",
    "3": "ተራሮቹንም በረሃ አደረግኋቸው፥ ርስቱንም ለምድረ በዳ ቀበሮች አሳልፌ ሰጠኋቸው።",
    "4": "ኤዶምያስ፦ እኛ ፈርሰናል፥ ነገር ግን የፈረሰውን መልሰን እንሰራለን ቢል፥ የሰራዊት ጌታ እግዚአብሔር እንዲህ ይላል፦ እነርሱ ይሰራሉ፥ እኔ ግን አፈርሳለሁ፤ በሰዎችም ዘንድ፦ የበደል ዳርቻና እግዚአብሔር ለዘላለም የተቆጣው ህዝብ ይባላል።",
    "5": "አይኖቻችሁም ያያሉ፥ እናንተም፦ እግዚአብሔር ከእስራኤል ዳርቻ ወዲያ ታላቅ ይሁን ትላላችሁ።",
    "6": "እናንተ ስሜን የምታቃልሉ ካህናት ሆይ፥ ልጅ አባቱን፥ ባርያም ጌታውን ያከብራል፤ እኔስ አባት ከሆንሁ ክብሬ ወዴት አለ? ጌታስ ከሆንሁ መፈራቴ ወዴት አለ? ይላል የሰራዊት ጌታ እግዚአብሔር፡፡ እናንተም፦ ስምህን ያቃለልን በምንድር ነው? ብላችኋል።",
    "7": "በመሰዊያዬ ላይ ርኩስ እንጀራ ታቀርባላችሁ። እናንተም፦ ያረከስንህ በምንድር ነው? ብላችኋል። የእግዚአብሔር ገበታ የተነቀፈ ነው በማለታችሁ ነው።",
    "8": "እውር መስዋእትንም ስታቀርቡ ይህ ክፉ አይደለምን? አንካሳውንና የታመመውን ስታቀርቡ ይህ ክፉ አይደለምን? ያንን ለአለቃህ አቅርብ፤ በውኑ በአንተ ደስ ይለዋልን? ወይስ ፊትህን ይቀበላልን? ይላል የሰራዊት ጌታ እግዚአብሔር፡፡",
    "9": "አሁንም ፀጋን ይሰጠን ዘንድ እግዚአብሔርን ለምኑ፤ ይህ ከእጃችሁ የተሰጠ ሲሆን ከቶ ፊታችሁን ይቀበላልን? ይላል የሰራዊት ጌታ እግዚአብሔር፡፡",
    "10": "በመሰዊያዬ ላይ እሳትን በከንቱ እንዳታቃጥሉ ከእናንተ ዘንድ ደጅ የሚዘጋ ሰው ምነው በተገኘ! በእናንተ ደስ አይለኝም፥ ቁርባንንም ከእጃችሁ አልቀበልም፥ ይላል የሰራዊት ጌታ እግዚአብሔር፡፡",
    "11": "ከፀሃይ መውጫ ጀምሮ እስከ መግቢያዋ ድረስ ስሜ በአህዛብ ዘንድ ታላቅ ይሆናልና፤ በየስፍራውም ለስሜ እጣን ያጥናሉ፥ ንፁህም ቁርባን ያቀርባሉ፤ ስሜ በአህዛብ ዘንድ ታላቅ ይሆናልና፥ ይላል የሰራዊት ጌታ እግዚአብሔር፡፡",
    "12": "እናንተ ግን፦ የእግዚአብሔር ገበታ ርኩስ ነው፤ ፍሬውና መብሉም የተናቀ ነው በማለታችሁ አስነቀፋችሁት።",
    "13": "እናን፦ እነሆ፥ ይህ ድካም ነው ብላችሁ ጢቅ አላችሁበት፥ ይላል የሰራዊት ጌታ እግዚአብሔር፤ በቅሚያ የያዛችሁትንም አንካሳውንም የታመመውንም አቅርባችኋል፤ እንዲሁ ቁርባንን ታመጣላችሁ በውኑ ከእጃችሁ ይህን ልቀበለውን? ይላል እግዚአብሔር፡፡",
    "14": "እኔ ታላቅ ንጉስ ነኝና፥ ይላል የሰራዊት ጌታ እግዚአብሔር፥ ስሜም በአህዛብ ዘንድ የተፈራ ነውና በመንጋው ውስጥ ተባት እያለው ለጌታ ተስሎ ነውረኛውን የሚሰዋ ሸንጋይ ሰው ርጉም ይሁን።"
}