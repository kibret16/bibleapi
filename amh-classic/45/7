{
    "1": "ወንድሞች ሆይ፥ ህግን ለሚያውቁ እናገራለሁና ሰው ባለበት ዘመን ሁሉ ህግ እንዲገዛው አታውቁምን?",
    "2": "ያገባች ሴት ባልዋ በህይወት ሲኖር ከእርሱ ጋር በህግ ታስራለችና፤ ባልዋ ቢሞት ግን ስለ ባል ከሆነው ህግ ተፈትታለች።",
    "3": "ስለዚህ ባልዋ በህይወት ሳለ ለሌላ ወንድ ብትሆን አመንዝራ ትባላለች፤ ባልዋ ቢሞት ግን ከህጉ አርነት ወጥታለችና ለሌላ ወንድ ብትሆን አመንዝራ አይደለችም።",
    "4": "እንዲሁ፥ ወንድሞቼ ሆይ፥ እናንተ ደግሞ በክርስቶስ ስጋ ለህግ ተገድላችኋል፤ ለእግዚአብሔር ፍሬ እንድናፈራ፥ እናንተ ለሌላው፥ ከሙታን ለተነሳው፥ ለእርሱ ትሆኑ ዘንድ።",
    "5": "በስጋ ሳለን በህግ የሚሆን የሃጢአት መሻት ለሞት ፍሬ ሊያፈራ በብልቶቻችን ይሰራ ነበርና፤",
    "6": "አሁን ግን ለእርሱ ለታሰርንበት ስለ ሞትን፥ ከህግ ተፈትተናል፥ ስለዚህም በአዲሱ በመንፈስ ኑሮ እንገዛለን እንጂ በአሮጌው በፊደል ኑሮ አይደለም።",
    "7": "እንግዲህ ምን እንላለን? ህግ ሃጢአት ነውን? አይደለም፤ ነገር ግን በህግ ባይሆን ሃጢአትን ባላወቅሁም ነበር፤ ህጉ፦ አትመኝ ባላለ ምኞትን ባላወቅሁም ነበርና።",
    "8": "ሃጢአት ግን ምክንያት አግኝቶ ምኞትን ሁሉ በትእዛዝ ሰራብኝ፤ ሃጢአት ያለ ህግ ምውት ነውና።",
    "9": "እኔም ዱሮ ያለ ህግ ህያው ነበርሁ፤ ትእዛዝ በመጣች ጊዜ ግን ሃጢአት ህያው ሆነ እኔም ሞትሁ፤",
    "10": "ለህይወትም የተሰጠችውን ትእዛዝ እርስዋን ለሞት ሆና አገኘኋት፤",
    "11": "ሃጢአት ምክንያት አግኝቶ በትእዛዝ አታሎኛልና በእርስዋም ገድሎኛል።",
    "12": "ስለዚህ ህጉ ቅዱስ ነው ትእዛዚቱም ቅድስትና ፃድቅት በጎም ናት።",
    "13": "እንግዲህ በጎ የሆነው ነገር ለእኔ ሞት ሆነብኝን? አይደለም፥ ነገር ግን ሃጢአት ሆነ፤ ሃጢአትም በትእዛዝ ምክንያት ያለ ልክ ሃጢአተኛ ይሆን ዘንድ፥ ሃጢአትም እንዲሆን ይገለጥ ዘንድ በጎ በሆነው ነገር ለእኔ ሞትን ይሰራ ነበር።",
    "14": "ህግ መንፈሳዊ እንደ ሆነ እናውቃለንና፤ እኔ ግን ከሃጢአት በታች ልሆን የተሸጥሁ የስጋ ነኝ።",
    "15": "የማደርገውን አላውቅምና፤ የምጠላውን ያን አደርጋለሁና ዳሩ ግን የምወደውን እርሱን አላደርገውም።",
    "16": "የማልወደውን ግን የማደርግ ከሆንሁ ህግ መልካም እንደ ሆነ እመሰክራለሁ።",
    "17": "እንደዚህ ከሆነ ያን የማደርገው አሁን እኔ አይደለሁም፥ በእኔ የሚያድር ሃጢአት ነው እንጂ።",
    "18": "በእኔ ማለት በስጋዬ በጎ ነገር እንዳይኖር አውቃለሁና፤ ፈቃድ አለኝና፥ መልካሙን ግን ማድረግ የለኝም።",
    "19": "የማልወደውን ክፉን ነገር አደርጋለሁና ዳሩ ግን የምወደውን በጎውን ነገር አላደርገውም።",
    "20": "የማልወደውን የማደርግ ከሆንሁ ግን ያን የማደርገው አሁን እኔ አይደለሁም፥ በእኔ የሚኖር ሃጢአት ነው እንጂ።",
    "21": "እንግዲያስ መልካሙን አደርግ ዘንድ ስወድ በእኔ ክፉ እንዲያድርብኝ ህግን አገኛለሁ።",
    "22": "በውስጡ ሰውነቴ በእግዚአብሔር ህግ ደስ ይለኛልና፥",
    "23": "ነገር ግን በብልቶቼ ከአእምሮዬ ህግ ጋር የሚዋጋውንና በብልቶቼ ባለ በሃጢአት ህግ የሚማርከኝን ሌላ ህግ አያለሁ።",
    "24": "እኔ ምንኛ ጎስቋላ ሰው ነኝ! ለዚህ ሞት ከተሰጠ ሰውነት ማን ያድነኛል?",
    "25": "በኢየሱስ ክርስቶስ በጌታችን ለእግዚአብሔር ምስጋና ይሁን። እንግዲያስ እኔ በአእምሮዬ ለእግዚአብሔር ህግ፥ በስጋዬ ግን ለሃጢአት ህግ እገዛለሁ።"
}