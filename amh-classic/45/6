{
    "1": "እንግዲህ ምን እንላለን? ፀጋ እንዲበዛ በሃጢአት ፀንተን እንኑርን? አይደለም።",
    "2": "ለሃጢአት የሞትን እኛ ወደ ፊት እንዴት አድርገን በእርሱ እንኖራለን?",
    "3": "ወይስ ከክርስቶስ ኢየሱስ ጋር አንድ እንሆን ዘንድ የተጠመቅን ሁላችን ከሞቱ ጋር አንድ እንሆን ዘንድ እንደ ተጠመቅን አታውቁምን?",
    "4": "እንግዲህ ክርስቶስ በአብ ክብር ከሙታን እንደ ተነሳ እንዲሁ እኛም በአዲስ ህይወት እንድንመላለስ፥ ከሞቱ ጋር አንድ እንሆን ዘንድ በጥምቀት ከእርሱ ጋር ተቀበርን።",
    "5": "ሞቱንም በሚመስል ሞት ከእርሱ ጋር ከተባበርን ትንሳኤውን በሚመስል ትንሳኤ ደግሞ ከእርሱ ጋር እንተባበራለን፤",
    "6": "ከእንግዲህስ ወዲያ ለሃጢአት እንዳንገዛ የሃጢአት ስጋ ይሻር ዘንድ አሮጌው ሰዋችን ከእርሱ ጋር እንደ ተሰቀለ እናውቃለን፤ የሞተስ ከሃጢአቱ ፀድቋልና።",
    "7-8": "ነገር ግን ከክርስቶስ ጋር ከሞትን ከእርሱ ጋር ደግሞ በህይወት እንድንኖር እናምናለን፤",
    "9": "ክርስቶስ ከሙታን ተነስቶ ወደ ፊት እንዳይሞት ሞትም ወደ ፊት እንዳይገዛው እናውቃለንና።",
    "10": "መሞትን አንድ ጊዜ ፈፅሞ ለሃጢአት ሞቶአልና፤ በህይወት መኖርን ግን ለእግዚአብሔር ይኖራል።",
    "11": "እንዲሁም እናንተ ደግሞ ለሃጢአት እንደ ሞታችሁ፥ ግን በክርስቶስ ኢየሱስ በጌታችን ሆናችሁ ለእግዚአብሔር ህያዋን እንደ ሆናችሁ ራሳችሁን ቁጠሩ።",
    "12": "እንግዲህ ለምኞቱ እንድትታዘዙ በሚሞት ስጋችሁ ሃጢአት አይንገስ፤",
    "13": "ብልቶቻችሁንም የአመፃ የጦር እቃ አድርጋችሁ ለሃጢአት አታቅርቡ፥ ነገር ግን ከሙታን ተለይታችሁ በህይወት እንደምትኖሩ ራሳችሁን ለእግዚአብሔር አቅርቡ፥ ብልቶቻችሁንም የፅድቅ የጦር እቃ አድርጋችሁ ለእግዚአብሔር አቅርቡ።",
    "14": "ሃጢአት አይገዛችሁምና፤ ከፀጋ በታች እንጂ ከህግ በታች አይደላችሁምና።",
    "15": "እንግዲህ ምን ይሁን? ከፀጋ በታች እንጂ ከህግ በታች ስላይደለን ሃጢአትን እንስራን? አይደለም።",
    "16": "ለመታዘዝ ባርያዎች እንድትሆኑ ራሳችሁን ለምታቀርቡለት፥ ለእርሱ ለምትታዘዙለት ባርያዎች እንደ ሆናችሁ አታውቁምን? ወይም ለሞት የሃጢአት ባርያዎች ወይም ለፅድቅ የመታዘዝ ባርያዎች ናችሁ።",
    "17-18": "ነገር ግን አስቀድማችሁ የሃጢአት ባርያዎች ከሆናችሁ፥ ለተሰጣችሁለት ለትምህርት አይነት ከልባችሁ ስለ ታዘዛችሁ፥ ከሃጢአትም አርነት ወጥታችሁ ለፅድቅ ስለ ተገዛችሁ ለእግዚአብሔር ምስጋና ይሁን።",
    "19": "ስለ ስጋችሁ ድካም እንደ ሰው ልማድ እላለሁ። ብልቶቻችሁ አመፃ ሊያደርጉ ለርኩስነትና ለአመፃ ባርያዎች አድርጋችሁ እንዳቀረባችሁ፥ እንደዚሁ ብልቶቻችሁ ሊቀደሱ ለፅድቅ ባርያዎች አድርጋችሁ አሁን አቅርቡ።",
    "20": "የሃጢአት ባርያዎች ሳላችሁ ከፅድቅ ነፃ ነበራችሁና።",
    "21": "እንግዲህ ዛሬ ከምታፍሩበት ነገር ያን ጊዜ ምን ፍሬ ነበራችሁ? የዚህ ነገር መጨረሻው ሞት ነውና።",
    "22": "አሁን ግን ከሃጢአት አርነት ወጥታችሁ ለእግዚአብሔርም ተገዝታችሁ፥ ልትቀደሱ ፍሬ አላችሁ፤ መጨረሻውም የዘላለም ህይወት ነው።",
    "23": "የሃጢአት ደመወዝ ሞት ነውና፤ የእግዚአብሔር የፀጋ ስጦታ ግን በክርስቶስ ኢየሱስ በጌታችን የዘላለም ህይወት ነው።"
}