{
    "1": "እንግዲህ በስጋ አባታችን የሆነ አብርሃም ምን አገኘ እንላለን?",
    "2": "አብርሃም በስራ ፀድቆ ቢሆን የሚመካበት አለውና፥ ነገር ግን በእግዚአብሔር ዘንድ አይደለም።",
    "3": "መፅሃፍስ ምን አለ? አብርሃምም እግዚአብሔርን አመነ ፅድቅም ሆኖ ተቆጠረለት።",
    "4": "ለሚሰራ ደመወዝ እንደ እዳ ነው እንጂ እንደ ፀጋ አይቆጠርለትም፤",
    "5": "ነገር ግን ለማይሰራ፥ ሃጢአተኛውንም በሚያደድቅ ለሚያምን ሰው እምነቱ ፅድቅ ሆኖ ይቆጠርለታል።",
    "6": "እንደዚህ ዳዊት ደግሞ እግዚአብሔር ያለ ስራ ፅድቅን ስለሚቆጥርለት ስለ ሰው ብፅእና ይናገራል እንዲህ ሲል፦",
    "7": "አመፃቸው የተሰረየላቸው ሃጢአታቸውም የተከደነላቸው ብፁአን ናቸው፤",
    "8": "ጌታ ሃጢአቱን የማይቆጥርበት ሰው ብፁእ ነው።",
    "9": "እንግዲህ ይህ ብፅእና ስለ መገረዝ ተነገረ? ወይስ ደግሞ ስለ አለመገረዝ? እምነቱ ለአብርሃም ፅድቅ ሆኖ ተቆጠረለት እንላለንና።",
    "10": "እንዴት ተቆጠረለት? ተገርዞ ሳለ ነውን? ወይስ ሳይገረዝ? ተገርዞስ አይደለም፥ ሳይገረዝ ነበር እንጂ።",
    "11": "ሳይገረዝም በነበረው እምነት ያገኘው የፅድቅ ማህተም የሆነ የመገረዝን ምልክት ተቀበለ፤ ይህም እነርሱ ደግሞ ፃድቃን ሆነው ይቆጠሩ ዘንድ ሳይገረዙ ለሚያምኑ ሁሉ አባት እንዲሆን ነው፥",
    "12": "ለተገረዙትም አባት እንዲሆን ነው፤ ይኸውም ለተገረዙት ብቻ አይደለም ነገር ግን አባታችን አብርሃም ሳይገረዝ የነበረውን የእምነቱን ፍለጋ ደግሞ ለሚከተሉ ነው።",
    "13": "የአለምም ወራሽ እንዲሆን ለአብርሃምና ለዘሩ የተሰጠው የተስፋ ቃል በእምነት ፅድቅ ነው እንጂ በህግ አይደለም።",
    "14": "ከህግ የሆኑትስ ወራሾች ከሆኑ እምነት ከንቱ ሆኖአል የተስፋውም ቃል ተሽሮአል፤",
    "15": "ህጉ መቅሰፍትን ያደርጋልና፤ ነገር ግን ህግ በሌለበት መተላለፍ የለም።",
    "16-17": "ስለዚህ ከህግ ብቻ ሳይሆን ከአብርሃም እምነት ደግሞ ለሆነ ለዘሩ ሁሉ የተስፋው ቃል እንዲፀና እንደ ፀጋ ይሆን ዘንድ በእምነት ነው፤ እርሱም፦ ለብዙ አህዛብ አባት አደረግሁህ ተብሎ እንደ ተፃፈ፥ ለሙታን ህይወት በሚሰጥ የሌለውንም እንዳለ አድርጎ በሚጠራ ባመነበት በአምላክ ፊት የሁላችን አባት ነው።",
    "18": "ዘርህ እንዲሁ ሊሆን ነው እንደ ተባለ፥ ተስፋ ባልሆነው ጊዜ የብዙ አህዛብ አባት እንዲሆን ተስፋ ይዞ አመነ።",
    "19": "የመቶ አመትም ሽማግሌ ስለ ሆነ እንደ ምውት የሆነውን የራሱን ስጋና የሳራ ማህፀን ምውት መሆኑን በእምነቱ ሳይደክም ተመለከተ፤",
    "20-21": "ለእግዚአብሔርም ክብር እየሰጠ፥ የሰጠውንም ተስፋ ደግሞ ሊፈፅም እንዲችል አጥብቆ እየተረዳ፥ በእምነት በረታ እንጂ በአለማመን ምክንያት በእግዚአብሔር ተስፋ ቃል አልተጠራጠረም።",
    "22": "ስለዚህ ደግሞ ፅድቅ ሆኖ ተቆጠረለት።",
    "23": "ነገር ግን፦ ተቆጠረለት የሚለው ቃል ስለ እርሱ ብቻ የተፃፈ አይደለም፥ ስለ እኛም ነው እንጂ፤",
    "24": "ስለ በደላችን አልፎ የተሰጠውን እኛን ስለ ማፅደቅም የተነሳውን ጌታችንን ኢየሱስን ከሙታን ባስነሳው ለምናምን ለእኛ ይቆጠርልን ዘንድ አለው።"
}