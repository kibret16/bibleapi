{
    "1": "ወንድሞች ሆይ፥ የልቤ በጎ ፈቃድና ስለ እስራኤል ወደ እግዚአብሔር ልመናዬ እንዲድኑ ነው።",
    "2": "በእውቀት አይቅኑ እንጂ ለእግዚአብሔር እንዲቀኑ እመሰክርላቸዋለሁና።",
    "3": "የእግዚአብሔርን ፅድቅ ሳያውቁ የራሳቸውንም ፅድቅ ሊያቆሙ ሲፈልጉ፥ ለእግዚአብሔር ፅድቅ አልተገዙም።",
    "4": "የሚያምኑ ሁሉ ይፀድቁ ዘንድ ክርስቶስ የህግ ፍፃሜ ነውና።",
    "5": "ሙሴ ከህግ የሆነውን ፅድቅ የሚያደርገው ሰው በእርሱ በህይወት እንዲኖር ፅፎአልና።",
    "6": "ከእምነት የሆነ ፅድቅ ግን እንዲህ ይላል፦ በልብህ፦ ማን ወደ ሰማይ ይወጣል? አትበል፤ ይህ ክርስቶስን ለማውረድ ነው፤",
    "7": "ወይም፦ በልብህ፦ ወደ ጥልቁ ማን ይወርዳል? አትበል፤ ይህ ክርስቶስን ከሙታን ለማውጣት ነው።",
    "8": "ነገር ግን ምን ይላል? በአፍህ በልብህም ሆኖ ቃሉ ቀርቦልሃል፤ ይህም የምንሰብከው የእምነት ቃል ነው።",
    "9": "ኢየሱስ ጌታ እንደ ሆነ በአፍህ ብትመሰክር እግዚአብሔርም ከሙታን እንዳስነሳው በልብህ ብታምን ትድናለህና፤",
    "10": "ሰው በልቡ አምኖ ይፀድቃልና በአፉም መስክሮ ይድናልና።",
    "11": "መፅሃፍ፦ በእርሱ የሚያምን ሁሉ አያፍርም ይላልና።",
    "12": "በአይሁዳዊና በግሪክ ሰው መካከል ልዩነት የለምና፤ አንዱ ጌታ የሁሉ ጌታ ነውና፥ ለሚጠሩትም ሁሉ ባለ ጠጋ ነው፤",
    "13": "የጌታን ስም የሚጠራ ሁሉ ይድናልና።",
    "14": "እንግዲህ ያላመኑበትን እንዴት አድርገው ይጠሩታል? ባልሰሙትስ እንዴት ያምናሉ? ያለ ሰባኪስ እንዴት ይሰማሉ?",
    "15": "መልካሙን የምስራች የሚያወሩ እግሮቻቸው እንዴት ያማሩ ናቸው ተብሎ እንደ ተፃፈ ካልተላኩ እንዴት ይሰብካሉ?",
    "16": "ነገር ግን ሁሉ ለምስራቹ ቃል አልታዘዙም። ኢሳይያስ፦ ጌታ ሆይ፥ ምስክርነታችንን ማን አመነ? ብሎአልና።",
    "17": "እንግዲያስ እምነት ከመስማት ነው መስማትም በእግዚአብሔር ቃል ነው።",
    "18": "ዳሩ ግን፦ ባይሰሙ ነው ወይ? እላለሁ። በእውነት፦ ድምፃቸው በምድር ሁሉ ላይ ቃላቸውም እስከ አለም ዳርቻ ወጣ።",
    "19": "ነገር ግን፦ እስራኤል ባያውቁ ነው ወይ? እላለሁ። ሙሴ አስቀድሞ፦ እኔ ህዝብ በማይሆነው አስቀናችኋለሁ በማያስተውልም ህዝብ አስቆጣችኋለሁ ብሎአል።",
    "20": "ኢሳይያስም ደፍሮ፦ ላልፈለጉኝ ተገኘሁ፥ ላልጠየቁኝም ተገለጥሁ አለ።",
    "21": "ስለ እስራኤል ግን፦ ቀኑን ሁሉ ወደማይታዘዝና ወደሚቃወም ህዝብ እጆቼን ዘረጋሁ ይላል።"
}