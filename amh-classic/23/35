{
    "1": "ምድረ በዳውና ደረቁ ምድር ደስ ይላቸዋል፥ በረሃውም ሃሴት ያደርጋል እንደ ፅጌ ረዳም ያብባል።",
    "2": "እጅግ ያብባል በደስታና በዝማሬ ሃሴትን ያደርጋል፤ የሊባኖስ ክብር፥ የቀርሜሎስና የሳሮን ግርማ ይሰጠዋል፤ የእግዚአብሔርንም ክብር የአምላካችንንም ግርማ ያያሉ።",
    "3": "የደከሙትን እጆች አበርቱ፥ የላሉትንም ጉልበቶች አፅኑ።",
    "4": "ፈሪ ልብ ላላቸው፦ እነሆ፥ አምላካችሁ በበቀል በእግዚአብሔርም ብድራት ይመጣልና፥ መጥቶም ያድናችኋልና በርቱ፥ አትፍሩ በሉአቸው።",
    "5": "በዚያን ጊዜም የእውሮች አይን ይገለጣል የደንቆሮችም ጆሮ ይከፈታል።",
    "6": "በዚያን ጊዜ አንካሳ እንደ ሚዳቋ ይዘልላል፥ የድዳም ምላስ ይዘምራል፤ በምድረ በዳ ውሃ፥ በበረሃም ፈሳሽ ይፈልቃልና።",
    "7": "ደረቂቱ ምድር ኩሬ፥ የጥማት መሬት የውሃ ምንጭ ትሆናለች፤ ቀበሮ የተኛበት መኖሪያ ልምላሜና ሸምበቆ ደንገልም ይሆንበታል።",
    "8": "በዚያም ጎዳናና መንገድ ይሆናል እርሱም የተቀደሰ መንገድ ይባላል፤ ንፁሃንም ያልሆኑ አያልፉበትም፥ ለንፁሃን ግን ይሆናል፤ ተላላፊዎችና ሰነፎች እንኳ አይስቱበትም።",
    "9": "አንበሳም አይኖርበትም፥ ነጣቂ አውሬም አይወጣበትም፥ ከዚያም አይገኙም፤ የዳኑት ግን በዚያ ይሄዳሉ፤",
    "10": "እግዚአብሔርም የተቤዣቸው ይመለሳሉ እየዘመሩም ወደ ፅዮን ይመጣሉ፤ የዘላለም ደስታ በራሳቸው ላይ ይሆናል፤ ሃሴትንና ደስታን ያገኛሉ፥ ህዘንና ትካዜም ይሸሻሉ።"
}