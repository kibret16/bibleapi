{
    "1": "የአሶር ንጉስ ሳርጎን ተርታንን በሰደደ ጊዜ እርሱም ወደ አዛጦን በመጣ ጊዜ አዛጦንም ወግቶ በያዛት ጊዜ፥",
    "2": "በዚያ አመት እግዚአብሔር የአሞፅን ልጅ ኢሳይያስን፦ ሂድ፥ ማቅህን ከወገብህ አውጣ ጫማህንም ከእግርህ አውልቅ ብሎ ተናገረው። እንዲህም አደረገ፥ ራቁቱንም ባዶ እግሩንም ሄደ።",
    "3": "እግዚአብሔርም አለ፦ ባርያዬ ኢሳይያስ በግብፅና በኢትዮጵያ ላይ ሶስት አመት ለምልክትና ለተአምራት ሊሆን ራቁቱንና ባዶ እግሩን እንደ ሄደ፥",
    "4": "እንዲሁ የአሶር ንጉስ የግብፅንና የኢትዮጵያን ምርኮ፥ ጎበዛዝቱንና ሽማግሌዎቹን፥ ራቁታቸውንና ባዶ እግራቸውን አድርጎ ገላቸውንም ገልጦ፥ ለግብፅ ጉስቁልና ይነዳቸዋል።",
    "5": "እነርሱም ከተስፋቸው ከኢትዮጵያ ከትምክህታቸውም ከግብፅ የተነሳ ይፈራሉ ያፍሩማል፡፡",
    "6": "በዚያም ቀን በዚች ባህር ዳርቻ የሚቀመጡ፦ እነሆ፥ ከአሶር ንጉስ እንድን ዘንድ ለእርዳታ ወደ እነርሱ የሸሸንበት ተስፋችን ይህ ነበረ፤ እኛስ እንዴት እናመልጣለን? ይላሉ።"
}