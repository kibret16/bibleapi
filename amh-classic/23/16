{
    "1": "በምድርም ላይ ለሰለጠነው አለቃ የበግ ጠቦቶችን በምድረ በዳ ካለችው ከሴላ ወደ ፅዮን ሴት ልጅ ተራራ ስደዱ።",
    "2": "እንደሚበርር ወፍ እንደ ተበተኑም ጫጩቶች እንዲሁ የሞአብ ሴቶች ልጆች በአርኖን መሻገሪያዎች ይሆናሉ።",
    "3": "ምክርን ምከሪ፥ ፍርድን አድርጊ፥ በቀትር ጊዜ ጥላሽን እንደ ሌሊት አድርጊ፤ የተሰደዱትን ሸሽጊ፥ የሸሹትን አትግለጪ።",
    "4": "ከሞአብ የተሰደዱት ከአንቺ ጋር ይቀመጡ፤ ከሚያጠፋቸው ፊት መጋረጃ ሁኛቸው። የሚያስጨንቁ አልቀዋል፥ ጥፋትም ቀርቶአል፤ ይጨቁኑ የነበሩ ከምድር ጠፍተዋል።",
    "5": "ዙፋንም በምህረት ይቀናል፥ በዚያም ላይ በዳዊት ድንኳን ፍርድን የሚሻ ፅድቅንም የሚያፈጥን ፈራጅ በእውነት ይቀመጣል፡፡",
    "6": "ስለ ሞአብ ትእቢት እጅግ ስለ መታበዩ፥ ስለ ኩራቱና ስለ ትእቢቱ ስለ ቁጣውም ሰምተናል፤ ትምህክቱ ከንቱ ነው።",
    "7": "ስለዚህ ሞአብ ስለ ሞአብ ዋይ ይላል፤ ሁሉም ዋይ ይላል፤ ስለ ቂርሃራሴት መሰራት በጥልቅ ህዘን ታለቅሳላችሁ።",
    "8": "የሃሴቦን እርሻዎችና የሴባማ ወይን ግንዶች አዝነዋል። የአህዛብ አለቆች የሰባበሩአቸው ቅርንጫፎች እስከ ኢያዜር ደርሰው ወደ ምድረ በዳ ወጥተው ነበር፤ ቁጥቋጦቹም ተዘርግተው ባህርን ተሻግረው ነበር።",
    "9": "ስለዚህ በኢያዜር ልቅሶ ስለ ሴባማ ወይን ግንድ አለቅሳለሁ፤ ሃሴቦንና ኤልያሊ ሆይ፥ በዛፍሽ ፍሬና በወይንሽ መከር የጦር ጩኸት ወድቆአልና በእንባዬ አረካሻለሁ።",
    "10": "ደስታና ሃሴትም ከፍሬያማው እርሻ ተወስዶአል፥ በወይኑም ቦታዎች ዝማሬና እልልታ የለም፤ በመጥመቂያም ወይን የሚረግጥ የለም፤ የረጋጮቹን እልልታ አጥፍቻለሁ።",
    "11": "ስለዚህ ልቤ ስለ ሞአብ አንጀቴም ስለ ቂርሄሬስ እንደ መሰንቆ ትጮሃለች።",
    "12": "ሞአብም መጥቶ በኮረብታ መስገጃ ላይ በደከመና ለፀሎት ወደ መቅደሱ በገባ ጊዜ አያሸንፍም፡፡",
    "13": "እግዚአብሔር በሞአብ ላይ በድሮ ዘመን የተናገረው ነገር ይህ ነው።",
    "14": "አሁን ግን እግዚአብሔር፦ በሶስት አመት ውስጥ እንደ ምንደኛ አመት የሞአብ ክብርና የህዝቡ ሁሉ ብዛት ይዋረዳል፥ ቅሬታውም እጅግ ያነሰና የተጠቃ ይሆናል ይላል።"
}