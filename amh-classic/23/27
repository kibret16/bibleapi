{
    "1": "በዚያም ቀን እግዚአብሔር ፈጣኑን እባብ ሌዋታንን ጠማማውንም እባብ ሌዋታንን በጠንካራ በታላቅም በብርቱም ሰይፍ ይቀጣል፥ በባህርም ውስጥ ያለውን ዘንዶ ይገድላል።",
    "2": "በዚያም ቀን ለተወደደው የወይን ቦታ ተቀኙለት።",
    "3": "እኔ እግዚአብሔር ጠባቂው ነኝ፤ ሁልጊዜ አጠጣዋለሁ፤ ማንም እንዳይጎዳው በሌሊትና በቀን እጠብቀዋለሁ።",
    "4": "አልቆጣም፤ እሾህና ኩርንችት በእኔ ላይ ምነው በሰልፍ በነበሩ! በእነርሱ ላይ ተራምጄ በአንድነት ባቃጠልኋቸው ነበር።",
    "5": "ወይም ጉልበቴን ይያዝ፥ ከእኔ ጋር ሰላም ያድርግ፤ ከእኔ ጋር ሰላም ያድርግ።",
    "6": "በሚመጣው ዘመን ያእቆብ ስር ይሰድዳል፥ እስራኤልም ያብባል ይጨበጭብማል፤ በፍሬያቸውም የአለሙን ፊት ይሞላሉ።",
    "7": "በውኑ የመቱትን እንደ መታ እንዲሁ እርሱን መታውን? ወይስ እነርሱ እንደ ተገደሉበት መገደል እርሱ ተገድሎአልን?",
    "8": "ነዳቸው ሰደዳቸው ቀሰፋቸው፤ የምስራቅ ነፋስ እንደሚነፍስበት ቀን በጠንካራ አውሎ አስወገዳቸው።",
    "9": "ስለዚህም የማምለኪያ አፀዶችና የፀሃይ ምስሎች ዳግመኛ እንዳይነሱ የመሰዊያውን ድንጋይ ሁሉ እንደ ደቀቀ እንደ ኖራ ድንጋይ ባደረገ ጊዜ፥ እንዲሁ የያእቆብ በደል ይሰረያል፥ ይህም ሃጢአትን የማስወገድ ፍሬ ሁሉ ነው።",
    "10": "የተመሸገችው ከተማ ብቻዋን ሆነች፤ እንደ ምድረ በዳ ሆና የተፈታችና የተተወች መኖሪያ ናት፤ በዚያም ጥጃ ይሰማራል በዚያም ይተኛል ቅርንጫፍዋንም ይበላል።",
    "11": "ጫፎችዋ በደረቁ ጊዜ ይሰበራሉ፥ ሴቶችም መጥተው ያቃጥሉአቸዋል፤ የማያስተውል ህዝብ ነውና ስለዚህ ፈጣሪው አይራራለትም ሰሪውም ምህረት አያደርግለትም።",
    "12": "በዚያም ቀን እንዲህ ይሆናል፤ እግዚአብሔር ከወንዝ ፈሳሽ ጀምሮ እስከ ግብፅ ወንዝ ድረስ እህሉን ይወቃል፥ እናንተም የእስራኤል ልጆች ሆይ፥ አንድ በአንድ ትሰበሰባላችሁ።",
    "13": "በዚያም ቀን እንዲህ ይሆናል፤ ታላቅ መለከት ይነፋል፥ በአሶርም የጠፉ፥ በግብፅ ምድርም የተሰደዱ ይመጣሉ፥ በተቀደሰውም ተራራ በኢየሩሳሌም ለእግዚአብሔር ይሰግዳሉ።"
}