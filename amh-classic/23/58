{
    "1": "በሃይልህ ጩህ፥ አትቆጥብ፥ ድምፅህን እንደ መለከት አንሳ፥ ለህዝቤ መተላለፋቸውን ለያእቆብ ቤትም ሃጢአታቸውን ንገር።",
    "2": "ነገር ግን እለት እለት ይሹኛል መንገዴንም ያውቁ ዘንድ ይወድዳሉ፤ ፅድቅን እንዳደረጉ የአምላካቸውንም ፍርድ እንዳልተዉ ህዝብ እውነተኛውን ፍርድ ይለምኑኛል፥ ወደ እግዚአብሔርም ለመቅረብ ይወድዳሉ።",
    "3": "ስለ ምን ፆምን፥ አንተም አልተመለከትኸንም? ሰውነታችንንስ ስለ ምን አዋረድን፥ አንተም አላወቅህም? ይላሉ። እነሆ፥ በፆማችሁ ቀን ፈቃዳችሁን ታደርጋላችሁ፥ ሰራተኞቻችሁንም ሁሉ ታስጨንቃላችሁ።",
    "4": "እነሆ፥ ለጥልና ለክርክር ትፆማላችሁ በግፍ ጡጫም ትማታላችሁ፤ ድምፃችሁንም ወደ ላይ ታሰሙ ዘንድ ዛሬ እንደምትፆሙት አትፆሙም።",
    "5": "እኔ የመረጥሁት ፆም ይህ ነውን? ሰውስ ነፍሱን የሚያዋርደው እንደዚህ ባለ ቀን ነውን? በውኑ ራሱን እንደ እንግጫ ዝቅ ያደርግ ዘንድ ማቅንና አመድንም በበታቹ ያነጥፍ ዘንድ ነውን? በውኑ ይህን ፆም፥ በእግዚአብሔርም ዘንድ የተወደደ ቀን ትለዋለህን?",
    "6": "እኔስ የመረጥሁት ፆም ይህ አይደለምን? የበደልን እስራት ትፈቱ ዘንድ፥ የቀንበርንስ ጠፍር ትለቅቁ ዘንድ፥ የተገፉትንስ አርነት ትሰድዱ ዘንድ፥ ቀንበሩንስ ሁሉ ትሰብሩ ዘንድ አይደለምን?",
    "7": "እንጀራህንስ ለተራበ ትቆርስ ዘንድ፥ ስደተኞቹን ድሆች ወደ ቤትህ ታገባ ዘንድ፥ የተራቆተውንስ ብታይ ታለብሰው ዘንድ፥ ከስጋ ዘምድህ እንዳትሸሽግ አይደለምን?",
    "8": "የዚያን ጊዜ ብርሃንህ እንደ ንጋት ይበራል፥ ፈውስህም ፈጥኖ ይበቅላል፥ ፅድቅህም በፊትህ ይሄዳል፥ የእግዚአብሔርም ክብር በኋላህ ሆኖ ይጠብቅሃል።",
    "9": "የዚያን ጊዜ ትጠራለህ እግዚአብሔርም ይሰማሃል፤ ትጮሃለህ እርሱም፦ እነሆኝ ይላል። ከመካከልህ ቀንበርን ብታርቅ፥ ጣትህንም መጥቀስ ብትተው፥",
    "10": "ባታንጎራጉርም፥ ነፍስህንም ለተራበ ብታፈስስ፥ የተጨነቀውንም ነፍስ ብታጠግብ፥ ብርሃንህ በጨለማ ይወጣል ጨለማህም እንደ ቀትር ይሆናል።",
    "11": "እግዚአብሔርም ሁልጊዜ ይመራሃል፤ ነፍስህንም በመልካም ነገር ያጠግባል አጥንትህንም ያጠናል፤ አንተም እንደሚጠጣ ገነት፥ ውሃውም እንደማያቋርጥ ምንጭ ትሆናለህ።",
    "12": "ከዱሮ ዘመን የፈረሱት ስፍራዎች ይሰራሉ፥ የብዙ ትውልድም መሰረት ይታነፃል፤ አንተም፦ ሰባራውን ጠጋኝ፥ የመኖሪያ መንገድን አዳሽ ትባላለህ።",
    "13": "ፈቃድህን በተቀደሰው ቀኔ ከማድረግ እግርህን ከሰንበት ብትመልስ፥ ሰንበትንም ደስታ፥ እግዚአብሔርም የቀደሰውን ክቡር ብትለው፥ የገዛ መንገድህንም ከማድረግ ፈቃድህንም ከማግኘት ከንቱ ነገርንም ከመናገር ተከልክለህ ብታከብረው፥",
    "14": "በዚያን ጊዜ በእግዚአብሔር ደስ ይልሃል፥ በምድርም ከፍታዎች ላይ አወጣሃለሁ፥ የአባትህንም የያእቆብን ርስት አበላሃለሁ፤ የእግዚአብሔር አፍ ተናግሮአልና።"
}