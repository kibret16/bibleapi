{
    "1": "ስለ ፅዮን ዝም አልልም፥ ስለ ኢየሩሳሌምም ፀጥ አልልም፥ ፅድቅዋ እንደ ፀዳል መዳንዋም እንደሚበራ ፋና እስኪወጣ ድረስ።",
    "2": "አህዛብም ፅድቅሽን ነገስታትም ሁሉ ክብርሽን ያያሉ፤ የእግዚአብሔርም አፍ በሚጠራበት በአዲሱ ስም ትጠሪያለሽ።",
    "3": "በእግዚአብሔር እጅ የክብር አክሊል፥ በአምላክሽም እጅ የመንግስት ዘውድ ትሆኛለሽ።",
    "4": "ከእንግዲህ ወዲህ፦ የተተወች አትባዪም፤ ምድርሽም ከእንግዲህ ወዲህ፦ ውድማ አትባልም፤ ነገር ግን እግዚአብሔር በአንቺ ደስ ብሎታልና፥ ምድርሽም ባል ታገባለችና አንቺ፦ ደስታዬ የሚኖርባት ትባያለሽ ምድርሽም፦ ባል ያገባች ትባላለች።",
    "5": "ጉልማሳም ድንግሊቱን እንደሚያገባ፥ እንዲሁ ልጆችሽ ያገቡሻል፤ ሙሽራም በሙሽራይቱ ደስ እንደሚለው፥ እንዲሁ አምላክሽ በአንቺ ደስ ይለዋል።",
    "6-7": "ኢየሩሳሌም ሆይ፥ ጉበኞችን በቅጥርሽ ላይ አቁሜአለሁ፤ ቀንና ሌሊት ከቶ ዝም አይሉም፤ እናንተ እግዚአብሔርን የምታሳስቡ፥ ኢየሩሳሌምን እስኪያፀና በምድርም ላይ ምስጋና እስኪያደርጋት ድረስ አትረፉ ለእርሱም እረፍት አትስጡ።",
    "8": "እግዚአብሔር፦ ከእንግዲህ ወዲህ በእርግጥ ለጠላቶችሽ መብል ይሆን ዘንድ እህልሽን አልሰጥም፥ መፃተኞችም የደከምሽበትን ወይንሽን አይጠጡም፤",
    "9": "ነገር ግን የሰበሰቡት ይበሉታል እግዚአብሔርንም ያመሰግናሉ፥ ያከማቹትም በመቅደሴ አደባባይ ላይ ይጠጡታል ብሎ በቀኙና በሃይሉ ክንድ ምሎአል።",
    "10": "እለፉ፥ በበሮች በኩል እለፉ፤ የህዝቡንም መንገድ ጥረጉ፤ አዘጋጁ፥ ጎዳናውን አዘጋጁ፥ ድንጋዮቹንም አስወግዱ፤ ለአህዛብም አለማ አንሱ።",
    "11": "እነሆ፥ እግዚአብሔር ለምድር ዳርቻ አዋጅ እንዲህ ብሎ ነግሮአል፦ ለፅዮን ልጅ፦ እነሆ፥ መድሃኒትሽ ይመጣል፤ እነሆ፥ ዋጋው ከእርሱ ጋር ስራውም በፊቱ አለ በሉአት።",
    "12": "እግዚአብሔር፦ የተቤዣቸው፥ የተቀደሰ ህዝብ ብለው ይጠሩአቸዋል፤ አንቺም፦ የተፈለገች ያልተተወችም ከተማ ትባያለሽ።"
}