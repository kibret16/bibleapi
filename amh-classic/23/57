{
    "1": "ፃድቅ ይሞታል፥ በልቡም ነገሩን የሚያኖር የለም፤ ምህረተኞችም ይወገዳሉ፥ ፅድቅም ከክፋት ፊት እንደ ተወገደ ማንም አያስተውልም።",
    "2": "ወደ ሰላም ይገባል፤ በቅንነት የሄደ በአልጋው ላይ ያርፋል።",
    "3": "እናንተ የአስማተኛይቱ ልጆች፥ የአመንዝራውና የጋለሞታይቱ ዘር፥ ወደዚህ ቅረቡ።",
    "4": "በማን ታላግጣላችሁ? በማንስ ላይ አፋችሁን ታላቅቃላችሁ? ምላሳችሁንስ በማን ላይ ታስረዝማላችሁ?",
    "5": "እናንተ በአድባር ዛፎች መካከል በለመለመም ዛፍ ሁሉ በታች በፍትወት የምትቃጠሉ፥ እናንተም በሸለቆች ውስጥ በአለትም ስንጣቂዎች በታች ህፃናትን የምታርዱ፥ የአመፅ ልጆችና የሃሰት ዘር አይደላችሁምን?",
    "6": "በሸለቆው ውስጥ ያሉ የለዘቡ ድንጋዮች እድል ፈንታሽ ናቸው፥ እነርሱም እጣሽ ናቸው፤ ለእነርሱም የመጠጥ ቁርባን አፍስሰሻል፥ የእህልንም ቁርባን አቅርበሻል። እንግዲህ በዚህ ነገር አልቆጣምን?",
    "7": "ከፍ ባለውም በረዘመውም ተራራ ላይ መኝታሽን አደረግሽ፥ መስዋእትንም ትሰዊ ዘንድ ወደዚያ ወጣሽ።",
    "8": "ከመዝጊያውና ከመቃኑ በኋላ መታሰቢያሽን አደረግሽ፤ እኔን ትተሽ ለሌላ ተገልጠሻል፥ ወጥተሽ መኝታሽን አስፍተሻል፤ ቃል ኪዳንም ተጋባሻቸው፥ ባየሽበትም ስፍራ ሁሉ መኝታቸውን ወደድሽ።",
    "9": "ዘይትም ይዘሽ ወደ ንጉሱ ሄድሽ፥ ሽቱሽንም አበዛሽ፥ መልእክተኞችሽንም ወደ ሩቅ ላክሽ፥ እስከ ሲኦልም ድረስ ተዋረድሽ።",
    "10": "በመንገድሽም ብዛት ደከምሽ፥ ነገር ግን፦ ተስፋ የለም አላልሽም፤ የጉልበትን መታደስ አገኘሽ፥ ስለዚህም አልዛልሽም።",
    "11": "ሃሰትን የተናገርሺው እኔንም ያላሰብሺው በልብሽም ነገሩን ያላኖርሺው ማንን ሰግተሽ ነው? ማንንስ ፈርተሽ ነው? እኔ ብዙ ጊዜ ዝም አልሁ፥ አንቺም አልፈራሽም።",
    "12": "እኔ ፅድቅሽን እናገራለሁ፥ ስራሽም አይረባሽም።",
    "13": "ወደ አንቺ የሰበሰብሻቸው በጮህሽ ጊዜ ይታደጉሽ፤ ንፋስ ግን ይወስዳቸዋል ሽውሽውታም ሁሉን ያስወግዳቸዋል። በእኔ የታመነ ግን ምድሪቱን ይገዛል፥ የተቀደሰውንም ተራራዬን ይወርሳል።",
    "14": "እርሱም፦ ጥረጉ፥ መንገድን አዘጋጁ፥ ከህዝቤም መንገድ እንቅፋትን አውጡ ይላል።",
    "15": "ለዘላለም የሚኖር ስሙም ቅዱስ የሆነ፥ ከፍ ያለው ልኡል እንዲህ ይላል፦ የተዋረዱትን ሰዎች መንፈስ ህያው አደርግ ዘንድ፥ የተቀጠቀጠውንም ልብ ህያው አደርግ ዘንድ፥ የተቀጠቀጠና የተዋረደ መንፈስ ካለው ጋር በከፍታና በተቀደሰ ስፍራ እቀመጣለሁ።",
    "16": "መንፈስም የፈጠርሁትም ነፍስ ከፊቴ እንዳይዝል ለዘላለም አልጣላም፥ ሁልጊዜም አልቆጣም።",
    "17": "ስለ ሃጢአቱ ጥቂት ጊዜ ተቆጥቼ ቀሰፍሁት፥ ፊቴን ሰውሬ ተቆጣሁ፤ እርሱም በልቡ መንገድ እያፈገፈገ ሄደ።",
    "18": "መንገዱን አይቻለሁ እፈውሰውማለሁ፥ እመራውማለሁ፥ ለእርሱና ስለ እርሱም ለሚያለቅሱ መፅናናትን እመልሳለሁ።",
    "19": "የከንፈሮችን ፍሬ እፈጥራለሁ፤ በሩቅም በቅርብም ላለው ሰላም ሰላም ይሁን፥ እፈውሰውማለሁ፥ ይላል እግዚአብሔር፡፡",
    "20": "ክፉዎች ግን እንደሚንቀሳቀስ ባህር ናቸው፤ ፀጥ ይል ዘንድ አይችልምና፥ ውሆቹም ጭቃና ጉድፍ ያወጣሉና።",
    "21": "ለክፉዎች ሰላም የላቸውም ይላል አምላኬ።"
}