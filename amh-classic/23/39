{
    "1": "በዚያም ወራት የባቢሎን ንጉስ የባልዳን ልጅ መሮዳክ ባልዳን ህዝቅያስ ታምሞ እንደ ተፈወሰ ሰምቶ ነበርና ደብዳቤና እጅ መንሻ ላከለት።",
    "2": "ህዝቅያስም ደስ አለው፥ ግምጃ ቤቱንም፥ ብሩንና ወርቁንም፥ ቅመሙንና የከበረውንም ዘይት፥ መሳርያም ያለበትን ቤት ሁሉ፥ በቤተ መዛግብቱም የተገኘውን ሁሉ አሳያቸው፤ በቤቱና በግዛቱ ሁሉ ካለው ህዝቅያስ ያላሳያቸው የለም።",
    "3": "ነቢዩም ኢሳይያስ ወደ ንጉሱ ወደ ህዝቅያስ መጥቶ፦ እነዚህ ሰዎች ምን አሉ? ከወዴትስ መጡልህ? አለው። ህዝቅያስም፦ ከሩቅ አገር ከባቢሎን መጡልኝ አለው።",
    "4": "እርሱም፦ በቤትህ ያዩት ምንድር ነው? አለው፤ ህዝቅያስም፦ በቤቴ ያለውን ሁሉ አይተዋል፤ በቤተ መዛግብቴ ካለው ያላሳየኋቸው የለም አለው።",
    "5": "ኢሳይያስም ህዝቅያስን፦ የሰራዊትን ጌታ የእግዚአብሔርን ቃል ስማ።",
    "6": "እነሆ፥ በቤትህ ያለው ሁሉ፥ አባቶችህም እስከ ዛሬ ድረስ ያከማቹት ሁሉ ወደ ባቢሎን የሚፈልስበት ወራት ይመጣል፤ ምንም አይቀርም፥ ይላል እግዚአብሔር፡፡",
    "7": "ከአንተም ከሚወጡት ከምትወልዳቸው ልጆችህ ማርከው ይወስዳሉ፤ በባቢሎንም ንጉስ ቤት ውስጥ ጃንደረቦች ይሆናሉ አለው።",
    "8": "ህዝቅያስም ኢሳይያስን፦ የተናገርኸው የእግዚአብሔር ቃል መልካም ነው አለው። ደግሞም፦ በዘመኔ ሰላምና እውነት ይሁን አለ።"
}