{
    "1": "ሰማዮችን ቀድደህ ምነው ብትወርድ! ተራሮችም ምነው ቢናወጡ!",
    "2": "እሳት ጭራሮውን እንደሚያቃጥል፥ እሳትም ውሃውን እንደሚያፈላ፥ ስምህ ለጠላቶችህ ይገለጥ ዘንድ፥ አህዛብም በፊትህ ይንቀጠቀጡ ዘንድ።",
    "3": "ያልተጠባበቅነውን የክብርህን ስራ ባደረግህ ጊዜ፥ ወረድህ ተራሮችም በፊትህ ተንቀጠቀጡ።",
    "4": "ሰዎች ከጥንት ጀምሮ ለሚጠብቁህ ከምትሰራላቸው ከአንተ በቀር ሌላ አምላክን አልሰሙም በጆሮአቸውም አልተቀበሉም አይንም አላየችም።",
    "5": "ፅድቅን የሚያደርገውን በመንገዶችህም የሚያስቡህን ትገናኛቸዋለህ። እነሆ፥ አንተ ተቆጣህ እኛም ሃጢአት ሰራን ስለዚህም ተሳሳትን።",
    "6": "ሁላችን እንደ ርኩስ ሰው ሆነናል፥ ፅድቃችንም ሁሉ እንደ መርገም ጨርቅ ነው፤ ሁላችንም እንደ ቅጠል ረግፈናል፥ በደላችንም እንደ ነፋስ ወስዶናል።",
    "7": "ስምህንም የሚጠራ፥ አንተንም ሊይዝ የሚያስብ የለም፤ ፊትህንም ከእኛ ሰውረሃል፥ በሃጢአታችንም አጥፍተኸናል።",
    "8": "አሁን ግን፥ አቤቱ፥ አንተ አባታችን ነህ፤ እኛ ጭቃ ነን አንተም ሰሪያችን ነህ፥ እኛም ሁላችን የእጅህ ስራ ነን።",
    "9": "አቤቱ፥ እጅግ አትቆጣ፥ ለዘላለምም ሃጢአትን አታስብ፤ እነሆ፥ እባክህ፥ ተመልከት፥ እኛ ሁላችን ህዝብህ ነን።",
    "10": "የተቀደሱ ከተሞችህ ምድረ በዳ ሆነዋል፤ ፅዮን ምድረ በዳ ኢየሩሳሌምም ውድማ ሆናለች።",
    "11": "አባቶቻችን አንተን ያመሰገኑበት የተቀደሰና የተዋበ ቤታችን በእሳት ተቃጥሎአል፥ ያማረውም ስፍራችን ሁሉ ፈርሶአል።",
    "12": "አቤቱ፥ በውኑ በዚህ ነገር ትታገሳለህን? ዝምስ ትላለህን? አጥብቀህስ ታስጨንቀናለህን?"
}