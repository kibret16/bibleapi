{
    "1": "ስለ ሞአብ የተነገረ ሸክም። የሞአብ ኤር በሌሊት ፈርሶ ጠፋ፤ ቂር የሚባልም የሞአብ ምሽግ በሌሊት ፈርሶ ጠፋ።",
    "2": "ወደ ባይት ወደ ዲቦንም ወደ ኮረብታ መስገጃዎችም ለልቅሶ ወጥተዋል፤ ሞአብ በናባው በሜድባ ላይ ታለቅሳለች፤ ራሳቸው ሁሉ ተነጭቶአል፥ ጢማቸውም ሁሉ ተላጭቶአል።",
    "3": "በየመገዳቸውም በማቅ ታጥቀዋል፤ በየሰገነቶቻቸውና በየአደባባዮቻቸው እንባ እጅግ እያፈሰሱ ሁሉም አልቅሰዋል።",
    "4": "ሃሴቦንና ኤልያሊ ጮሁ፤ ድምፃቸው እስከ ያሃፅ ድረስ ይሰማል፤ ስለዚህ የሞአብ ሰልፈኞች ጮሁ፤ ነፍስዋ በውስጥዋ ተንቀጠቀጠች።",
    "5": "ልቤ ስለ ሞአብ ጮኸ፤ ከእርስዋም የሚሸሹ ወደ ዞአር ወደ ኤግላት ሺሊሺያ ኮበለሉ፤ በሉሂት አቀበት ላይ እያለቀሱ ይወጣሉ፥ በሆሮናይምም መንገድ የዋይታ ጩኸት ያነሳሉ።",
    "6": "የኔምሬም ውሆች ይደርቃሉ፤ ሳሩም ደርቋል፥ ለጋውም ጠውልጓል፥ ልምላሜውም ሁሉ የለም።",
    "7": "ስለዚህ የሰበሰቡትን ሃብትና መዝገባቸውን ወደ አሃያ ዛፍ ወንዝ ማዶ ይወስዱታል።",
    "8": "ጩኸት የሞአብን ዳርቻ ሁሉ ዞረ፤ ልቅሶዋም ወደ ኤግላይምና ወደ ብኤርኢሊም ደረሰ።",
    "9": "የዲሞንም ውሃ ደም ተሞልታለች፤ በዲሞንም ላይ ስቃይን እጨምራለሁ፥ ከሞአባውያንም በሚያመልጡ፥ ከምድርም በሚቀሩ ላይ አንበሳን አመጣለሁ።"
}