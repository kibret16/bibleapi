{
    "1": "ስለ እርዳታ ወደ ግብፅ ለሚወርዱ በፈረሶችም ለሚደገፉ፥ ስለ ብዛታቸውም በሰረገሎች፥ እጅግ ብርቱዎችም ስለ ሆኑ በፈረሰኞች ለሚታመኑ፥ ወደ እስራኤልም ቅዱስ ለማይመለከቱ እግዚአብሔርንም ለማይፈልጉ ወዮላቸው!",
    "2": "እርሱ ግን ደግሞ ጠቢብ ነው፥ ክፉንም ነገር ያመጣል፥ ቃሉንም አይመልስም፥ በክፉም አድራጊዎች ቤት ላይ በደልንም በሚሰሩ ረዳት ላይ ይነሳል።",
    "3": "ግብፃውያን ሰዎች እንጂ አምላክ አይደሉም፥ ፈረሶቻቸውም ስጋ እንጂ መንፈስ አይደሉም፤ እግዚአብሔርም እጁን በዘረጋ ጊዜ፥ ረጂው ይሰናከላል ተረጂውም ይወድቃል፥ ሁሉም በአንድ ላይ ይጠፋሉ።",
    "4": "እግዚአብሔርም እንዲህ ይለኛልና፦ አንበሳ ወይም የአንበሳ ደቦል በንጥቂያው ላይ ሲያገሳ፥ ብዙ እረኞች ቢከማቹበት ከቃላቸው እንደማይፈራ ከድምፃቸውም እንደማይዋረድ፥ እንዲሁ የሰራዊት ጌታ እግዚአብሔር በፅዮን ተራራና በኮረብታዋ ላይ ይዋጋ ዘንድ ይወርዳል።",
    "5": "እንደሚበርር ወፍ እንዲሁ የሰራዊት ጌታ እግዚአብሔር ኢየሩሳሌምን ይጋርዳታል፤ ይከልላታል፥ ይታደጋታል፥ አልፎም ያድናታል።",
    "6": "እናንተ የእስራኤል ልጆች ሆይ፥ አጥብቃችሁ ወደ አመፃችሁበት ተመለሱ።",
    "7": "በዚያም ቀን እያንዳንዳቸው እጆቻቸው ለሃጢአት የሰሩላቸውን የብሩንና የወርቁን ጣኦቶቻቸውን ይጥላሉ።",
    "8": "አሶርም የሰው ባልሆነ ሰይፍ ይወድቃል፥ የሰውም ያልሆነ ሰይፍ ይበላዋል፤ ከሰይፍም ይሸሻሉ ጎበዛዝቱም ገባሮች ይሆናሉ።",
    "9": "አምባው ከፍርሃት የተነሳ ያልፋል መሳፍንቱም ከአላማው የተነሳ ይደነግጣሉ፥ ይላል እሳቱ በፅዮን እቶኑም በኢየሩሳሌም የሆነ እግዚአብሔር፡፡"
}