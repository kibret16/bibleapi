{
    "1": "የአገሩም ሰዎች የኢዮስያስን ልጅ ኢዮአክስን ወስደው በአባቱ ፋንታ በኢየሩሳሌም አነገሱት።",
    "2": "ኢዮአክስም መንገስ በጀመረ ጊዜ የሃያ ሶስት አመት ጉልማሳ ነበረ፥ በኢየሩሳሌምም ሶስት ወር ነገሰ።",
    "3": "የግብፅም ንጉስ በኢየሩሳሌም ከመንግስቱ አወጣው፥ መቶም መክሊት ብርና አንድ መክሊት ወርቅ እዳ ጣለበት።",
    "4": "የግብፅም ንጉስ ወንድሙን ኤልያቄምን በይሁዳና በኢየሩሳሌም ላይ አነገሰ፥ ስሙንም ኢዮአቄም ብሎ ለወጠ፤ ኒካኡም ወንድሙን ኢዮአክስን ይዞ ወደ ግብፅ ወሰደው።",
    "5": "ኢዮአቄምም መንገስ በጀመረ ጊዜ የሃያ አምስት አመት ጉልማሳ ነበረ፥ በኢየሩሳሌምም አስራ አንድ አመት ነገሰ፤ በአምላኩም በእግዚአብሔር ፊት ክፉ አደረገ።",
    "6": "የባቢሎንም ንጉስ ናቡከደነፆር በእርሱ ላይ መጥቶ ወደ ባቢሎን ይወስደው ዘንድ በሰንሰለት አሰረው።",
    "7": "ናቡከደነፆርም ከእግዚአብሔር ቤት እቃ አያሌውን ወደ ባቢሎን አፈለሰ፥ በባቢሎንም በመቅደሱ ውስጥ አኖረው።",
    "8": "የቀረውም የኢዮአቄም ነገር፥ ያደረገውም ርኩሰት፥ በእርሱም የተገኘው ሁሉ፥ እነሆ፥ በእስራኤልና በይሁዳ ነገስታት መፅሃፍ ተፅፎአል ልጁም ዮአኪን በእርሱ ፋንታ ነገሰ።",
    "9": "ዮአኪንም መንገስ በጀመረ ጊዜ የአስራ ስምንት አመት ጉልማሳ ነበረ፥ በኢየሩሳሌምም ሶስት ወርና አስር ቀን ነገሰ፤ በእግዚአብሔርም ፊት ክፉ አደረገ።",
    "10": "አመቱ ባለፈ ጊዜ ንጉሱ ናቡከደነፆር ልኮ ወደ ባቢሎን ወሰደው፥ የከበረውንም የእግዚአብሔርን ቤት እቃ ከእርሱ ጋር አስወሰደ፤ ወንድሙንም ሴዴቅያስን በይሁዳና በኢየሩሳሌም ላይ አነገሰ።",
    "11": "ሴዴቅያስ መንገስ በጀመረ ጊዜ የሃያ አንድ አመት ጉልማሳ ነበረ፥ በኢየሩሳሌምም አስራ አንድ አመት ነገሰ።",
    "12": "በአምላኩም በእግዚአብሔር ፊት ክፉ አደረገ፤ በእግዚአብሔርም አፍ በተናገረው በነቢዩ በኤርሚያስ ፊት ራሱን አላወረደም።",
    "13": "ደግሞም በእግዚአብሔር አምሎት በነበረው በንጉሱ በናቡከደነፆር ላይ አመፀ፤ ወደ እስራኤልም አምላክ ወደ እግዚአብሔር እንዳይመለስ አንገቱን አደነደነ ልቡንም አጠነከረ።",
    "14": "ደግሞም የካህናቱ አለቆች ሁሉ ህዝቡም እንደ አህዛብ ያለ ርኩሰት ሁሉ መተላለፍን አበዙ፤ በኢየሩሳሌምም የቀደሰውን የእግዚአብሔርን ቤት አረከሱ።",
    "15": "የአባቶቻቸውም አምላክ እግዚአብሔር ለህዝቡና ለማደሪያው ስላዘነ ማለዳ ተነስቶ በመልእክተኞቹ እጅ ወደ እነርሱ ይልክ ነበር።",
    "16": "እነርሱ ግን የእግዚአብሔር ቁጣ በህዝቡ ላይ እስኪወጣ ድረስ፥ ፈውስም እስከማይገኝላቸው ድረስ፥ በእግዚአብሔር መልእክተኞች ይሳለቁ፥ ቃሉንም ያቃልሉ፥ በነቢያቱም ላይ ያፌዙ ነበር።",
    "17": "ስለዚህም የከለዳውያንን ንጉስ አመጣባቸው፤ እርሱም ጉልማሶቻቸውን በቤተ መቅደሱ ውስጥ በሰይፍ ገደላቸው፤ ጉልማሳውንና ቆንጆይቱን ሽማግሌውንና አሮጌውን አልማረም፤ ሁሉንም በእጁ አሳልፎ ሰጠው።",
    "18": "የእግዚአብሔርንም ቤት እቃ ሁሉ ታላቁንና ታናሹን፥ የእግዚአብሔርንም ቤት መዝገብ፥ የንጉሱንና የአለቆቹን መዝገብ፥ እነዚህን ሁሉ ወደ ባቢሎን ወሰደ።",
    "19": "የእግዚአብሔርንም ቤት አቃጠሉ፥ የኢየሩሳሌምንም ቅጥር አፈረሱ፥ አዳራሾችዋንም በእሳት አቃጠሉ፥ መልካሙንም እቃዋን ሁሉ አጠፉ።",
    "20": "ከሰይፍም ያመለጡትን ወደ ባቢሎን ማረካቸው፤ የፋርስ ንጉስም እስኪነግስ ድረስ ለንጉሱና ለልጆቹ ባርያዎች ሆኑ፤",
    "21": "በኤርምያስም አፍ የተነገረው የእግዚአብሔር ቃል እንዲፈፀም፥ ምድሪቱ ሰንበትን በማድረግዋ እስክታርፍ ድረስ በተፈታችበትም ዘመን ሁሉ፥ ሰባ አመት እስኪፈፀም ድረስ፥ ሰንበትን አገኘች።",
    "22": "በኤርምያስም አፍ የተነገረው የእግዚአብሔር ቃል ይፈፀም ዘንድ በፋርስ ንጉስ በቂሮስ በመጀመሪያው አመት እግዚአብሔር የፋርስን ንጉስ የቂሮስን መንፈስ አስነሳ፤ እርሱም፦ የፋርስ ንጉስ ቂሮስ እንዲህ ይላል፦",
    "23": "የሰማይ አምላክ እግዚአብሔር የምድርን መንግስታት ሁሉ ሰጥቶኛል፤ በይሁዳም ባለችው በኢየሩሳሌም ቤት እሰራለት ዘንድ አዝዞኛል ከህዝቡ ሁሉ በእናንተ ዘንድ ማንም ቢሆን አምላኩ እግዚአብሔር ከእርሱ ጋር ይሁን፥ እርሱም ይውጣ ብሎ በመንግስቱ ሁሉ አዋጅ አስነገረ፥ ደግሞም በፅህፈት አደረገው።"
}