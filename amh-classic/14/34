{
    "1": "ኢዮስያስም መንገስ በጀመረ ጊዜ የስምንት አመት ልጅ ነበረ፥ በኢየሩሳሌምም ሰላሳ አንድ አመት ነገሰ።",
    "2": "በእግዚአብሔርም ፊት ቅን ነገር አደረገ፥ በአባቱም በዳዊት መንገድ ሄደ፤ ወደ ቀኝም ወደ ግራም አላለም።",
    "3": "በነገሰም በስምንተኛው አመት ገና ብላቴና ሳለ የአባቱን የዳዊትን አምላክ ይፈልግ ጀመር፤ በአስራ ሁለተኛውም አመት ይሁዳንና ኢየሩሳሌምን ከኮረብታው መስገጃዎችና ከማምለኪያ አፀዶቹ፥ ከተቀረፁትና ቀልጠው ከተሰሩት ምስሎች ያነፃ ጀመር።",
    "4": "የበአሊምንም መሰዊያዎች በፊቱ አፈረሱ፤ በላዩም የነበሩትን የፀሃዩን ምስሎች የማምለኪያ አፀዶቹንም ቆረጠ፤ የተቀረፁትንና ቀልጠው የተሰሩትን ምስሎች ሰባበረ፥ አደቀቃቸውም፥ ይሰዉላቸው በነበሩት ሰዎች መቃብርም ላይ በተናቸው።",
    "5": "የካህናቶቻቸውንም አጥንት በመሰዊያቸው ላይ አቃጠለ፤ ይሁዳንና ኢየሩሳሌምን አንፃ።",
    "6": "የምናሴንና የኤፍሬምንም የስምኦንና የንፍታሌምንም ከተሞች፥ በዙሪያቸውም ያለውን ቦታ እንዲሁ አነፃ።",
    "7": "መሰዊያዎቹንም አፈረሰ፥ የማምለኪያ አፀዶቹንና የተቀረፁትን ምስሎች አደቀቀ፥ በእስራኤልም አገር ሁሉ የፀሃይን ምስሎች ሁሉ ቆራረጠ፥ ወደ ኢየሩሳሌምም ተመለሰ።",
    "8": "በነገሰም በአስራ ስምንተኛው አመት ምድሪቱንና የእግዚአብሔርን ቤት ካነፃ በኋላ፥ የኤዜልያስ ልጅ ሳፋን፥ የከተማይቱም አለቃ መእሴያ፥ ታሪክ ፀሃፊም የኢዮአካዝ ልጅ ኢዮአክ የእግዚአብሔርን የአምላኩን ቤት ይጠግኑ ዘንድ ሰደዳቸው።",
    "9": "ወደ ታላቁም ካህን ወደ ኬልቅያስ መጡ፤ ሌዋውያኑም በረኞች ከምናሴና ከኤፍሬም ከቀረውም ከእስራኤል ሁሉ፥ ከይሁዳና ከብንያም ሁሉ በኢየሩሳሌምም ከሚኖሩት የሰበሰቡትን፥ ወደ እግዚአብሔር ቤት የቀረበውን ገንዘብ ሰጡት።",
    "10": "የእግዚአብሔርንም ቤት በሚሰሩት ላይ ለተሾሙት ሰጡ፤ እነርሱም ይጠግኑና ያድሱ ዘንድ፥ የእግዚአብሔርን ቤት ለሚሰሩ ሰራተኞች ሰጡ።",
    "11": "የይሁዳ ነገስታት ላፈረሱት ቤት ረገሎች ያደርጉ ዘንድ፥ ለማጋጠሚያም እንጨት የተጠረበውንም ድንጋይ ይገዙ ዘንድ ለአናጢዎችና ለጠራቢዎች ሰጡ።",
    "12": "ሰዎቹም ስራውን በመታመን አደረጉ፤ በእነርሱም ላይ የተሾሙት፥ ስራውንም የሚያሰሩት ሌዋውያን ከሜራሪ ልጆች ኢኤትና አብድዩ፥ ከቀአትም ልጆች ዘካርያስና ሜሱላም ነበሩ። ከሌዋውያንም ወገን በዜማ እቃ አዋቂዎች የነበሩ ሁሉ፤",
    "13": "በተሸካሚዎችና ልዩ ልዩ ስራ በሚሰሩ ላይ ተሾመው ነበር፤ ፀሃፊዎቹና አለቆቹም በረኞቹም ከሌዋውያን ወገን ነበሩ።",
    "14": "ወደ እግዚአብሔርም ቤት የቀረበውን ገንዘብ ባመጡ ጊዜ ካህኑ ኬልቅያስም በሙሴ እጅ የተሰጠውን የእግዚአብሔርን ህግ መፅሃፍ አገኘ።",
    "15": "ኬልቅያስም ፀሃፊውን ሳፋንን፦ የህጉን መፅሃፍ በእግዚአብሔር ቤት አግኝቼአለሁ ብሎ ተናገረው። ኬልቅያስም መፅሃፉን ለሳፋን ሰጠው።",
    "16": "ሳፋንም መፅሃፉን ወደ ንጉሱ አመጣ፤ ለንጉሱም፦ ባርያዎችህ የተሰጣቸውን ትእዛዝ ሁሉ ያደርጋሉ፤",
    "17": "በእግዚአብሔርም ቤት የተገኘውን ገንዘብ አፈሰሱ፥ በስራውም ላይ ለተሾሙትና ለሰራተኞቹ ሰጡ ብሎ አወራለት።",
    "18": "ፀሃፊውም ሳፋን ለንጉሱ፦ ካህኑ ኬልቅያስ መፅሃፍ ሰጠኝ ብሎ ነገረው። ሳፋንም በንጉሱ ፊት አነበበው።",
    "19": "ንጉሱም የህጉን ቃል በሰማ ጊዜ ልብሱን ቀደደ።",
    "20": "ንጉሱም ኬልቅያስን፥ የሳፋንንም ልጅ አኪቃምን፥ የሚክያስንም ልጅ አብዶንን፥ ፀሃፊውንም ሳፋንን፥ የንጉሱንም ብላቴና አሳያን።",
    "21": "በዚህ መፅሃፍ የተፃፈውን ሁሉ ያደርጉ ዘንድ አባቶቻችን የእግዚአብሔርን ቃል ስላልጠበቁ፥ በላያችን የነደደ የእግዚአብሔር ቁጣ እጅግ ነውና ሄዳችሁ ስለ ተገኘው የመፅሃፍ ቃል ለእኔ በእስራኤልና በይሁዳም ለቀሩት እግዚአብሔርን ጠይቁ ብሎ አዘዛቸው።",
    "22": "ኬልቅያስና እነዚያ ንጉስ ያዘዛቸው ወደ ልብስ ጠባቂው ወደ ሃስራ ልጅ ወደ ቲቁዋ ልጅ ወደ ሴሌም ሚስት ወደ ነቢይቱ ወደ ህልዳና ሄዱ እርስዋም በኢየሩሳሌም በከተማይቱ በሁለተኛው ክፍል ተቀምጣ ነበር ይህንም ነገር ነገሩአት።",
    "23": "እርስዋም አለቻቸው፦ የእስራኤል አምላክ እግዚአብሔር እንዲህ ይላል፦ ወደ እኔ ለላካችሁ ሰው እንዲህ ብላችሁ ንገሩት።",
    "24": "እግዚአብሔር እንዲህ ይላል፦ እነሆ፥ በይሁዳ ንጉስ ፊት በተነበበው መፅሃፍ የተፃፉትን ቃላት ሁሉ፥ ማለት ክፉ ነገርን፥ በዚህ ስፍራና በሚኖሩበት ላይ አመጣለሁ።",
    "25": "በእጃቸው ስራ ሁሉ ሊያስቆጡኝ ትተውኛልና፥ ለሌሎችም አማልክት አጥነዋልና ቁጣዬ በዚህ ስፍራ ይነድዳል፥ አይጠፋምም።",
    "26": "እግዚአብሔርን ለመጠየቅ ለላካችሁ ለይሁዳ ንጉስ እንዲህ በሉት፦ የእስራኤል አምላክ እግዚአብሔር እንዲህ ይላል፦ ስለ ሰማኸው ቃል ልብህ ገር ሆኖአልና፥",
    "27": "በፊቴም ራስህን አዋርደሃልና፥ በዚህም ስፍራና በሚኖሩበት ላይ ቃሌን በሰማህ ጊዜ ራስህን አዋርደሃልና፥ ልብስህንም ቀድደህ በፊቴ አለቅሰሃልና እኔ ደግሞ ሰምቼአለሁ፥ ይላል እግዚአብሔር፦",
    "28": "እነሆ፥ ወደ አባቶችህ እሰበስብሃለሁ፥ በሰላምም ወደ መቃብርህ ትሰበሰባለህ በዚህም ስፍራና በሚኖሩበት ላይ የማመጣውን ክፉ ነገር ሁሉ አይኖችህ አያዩም። ይህንም ለንጉስ አወሩለት።",
    "29": "ንጉሱም ላከ፥ የይሁዳንና የኢየሩሳሌምንም ሽማግሌዎች ሁሉ ሰበሰበ።",
    "30": "ንጉሱም የይሁዳም ሰዎች ሁሉ፥ በኢየሩሳሌምም የሚኖሩና ካህናቱ፥ ሌዋውያኑም፥ ህዝቡም ሁሉ ከታናሹ ጀምሮ እስከ ታላቁ ድረስ ወደ እግዚአብሔር ቤት ወጡ፤ በእግዚአብሔርም ቤት የተገኘውን የቃል ኪዳኑን መፅሃፍ ቃል ሁሉ በጆሮአቸው አነበበ።",
    "31": "ንጉሱም በስፍራው ቆሞ እግዚአብሔርን ተከትሎ እንዲሄድ፥ ትእዛዙንና ምስክሩን ስርአቱንም በፍፁም ልቡና በፍፁም ነፍሱ እንዲጠብቅ፥ በዚህም መፅሃፍ የተፃፈውን የቃል ኪዳን ቃል እንዲያደርግ በእግዚአብሔር ፊት ቃል ኪዳን አደረገ።",
    "32": "በኢየሩሳሌምና በብንያምም የተገኙትን ሁሉ በዚህ ነገር አማለ፤ በኢየሩሳሌምም የሚኖሩት የአባቶቻቸው አምላክ የእግዚአብሔር ቃል ኪዳን እንዳዘዘ አደረጉ።",
    "33": "ኢዮስያስም ከእስራኤል ልጆች ምድር ሁሉ ርኩሱን ሁሉ አስወገደ፥ በእስራኤልም የተገኙትን ሁሉ አምላካቸውን እግዚአብሔርን እንዲያመልኩ አደረገ። በዘመኑ ሁሉ የአባቶቻቸውን አምላክ እግዚአብሔርን ከመከተል አልራቁም።"
}