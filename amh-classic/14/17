{
    "1": "በእርሱም ፋንታ ልጁ ኢዮሳፍጥ ነገሰ፥ በእስራኤልም ላይ ጠነከረ።",
    "2": "በተመሸጉትም በይሁዳ ከተሞች ሁሉ ወታደሮችን አኖረ፥ በይሁዳም አገር አባቱም አሳ በወሰዳቸው በኤፍሬም ከተሞች ዘበኞችን አስቀመጠ።",
    "3": "እግዚአብሔርም ከኢዮሳፍጥ ጋር ነበረ፥ በፊተኛይቱ በአባቱ በዳዊት መንገድ ሄዶአልና፥ በአሊምንም አልፈለገምና፤",
    "4": "ነገር ግን የአባቱን አምላክ ፈለገ፥ በትእዛዙም ሄደ፥ የእስራኤልንም ስራ አልሰራም።",
    "5": "እግዚአብሔርም መንግስቱን በእጁ አፀና፤ ይሁዳም ሁሉ እጅ መንሻ ለኢዮሳፍጥ አመጣ፤ እጅግም ብዙ ብልጥግናና ክብር ሆነለት።",
    "6": "ልቡም በእግዚአብሔር መንገድ ከፍ ከፍ አለ፤ የኮረብታውን መስገጃዎችና የማምለኪያ አፀዱንም ከይሁዳ አስወገደ።",
    "7": "በነገሰም በሶስተኛው አመት በይሁዳ ከተሞች ያስተምሩ ዘንድ መሳፍንቱን፥ ቤንሃይልን፥ አብድያስን፥ ዘካርያስን፥ ናትናኤልን፥ ሚክያስን፥ ሰደደ።",
    "8": "ከእነርሱም ጋር ሌዋውያንን ሸማያን፥ ነታንያን፥ ዝባድያን፥ አሳሄልን፥ ሰሚራሞትን፥ ዮናትንን፥ አዶንያስን፥ ጦብያን፥ ጦባዶንያን ሰደደ፤ ከእነርሱም ጋር ካህናቱን ኤሊሳማንና ኢዮራምን ሰደደ።",
    "9": "እነርሱም የእግዚአብሔርን የህጉን መፅሃፍ ይዘው በይሁዳ ያስተምሩ ነበር፤ ወደ ይሁዳም ከተሞች ሁሉ ሄደው ህዝቡን ያስተምሩ ነበር።",
    "10": "በይሁዳም ዙሪያ በነበሩ መንግስታት ሁሉ ላይ ከእግዚአብሔር ዘንድ ድንጋጤ ሆነ፥ ከኢዮሳፍጥም ጋር አልተዋጉም።",
    "11": "ከፍልስጥኤማውያን ለኢዮሳፍጥ እጅ መንሻና የብር ግብር ያመጡ ነበር፤ አረባውያንም ደግሞ ከመንጎቻቸው ሰባት ሺህ ሰባት መቶ አውራ በጎችና ሰባት ሺህ ሰባት ሺህ ሰባት መቶ አውራ ፍየሎች ያመጡለት ነበር።",
    "12": "ኢዮሳፍጥም እየበረታና እጅግም እየከበረ ሄደ በይሁዳም ግንቦችንና የጎተራ ከተሞችን ሰራ።",
    "13": "በይሁዳም ከተሞች ብዙ ስራ ሰራ፥ በኢየሩሳሌምም ፅኑአን ሃያላን ሰልፈኞች ነበሩት።",
    "14": "ቁጥራቸውም እንደ አባቶቻቸው ቤት ይህ ነበረ፤ ከይሁዳ ሻለቆች አለቃው አድና፥ ከእርሱም ጋር ሶስት መቶ ሺህ ፅኑአን ሃያላን ሰዎች ነበሩ፤",
    "15": "ከእርሱም በኋላ አለቃው ይሆሃናን፥ ከእርሱም ጋር ሁለት መቶ ሰማንያ ሺህ ሰዎች ነበሩ፤",
    "16": "ከእርሱም በኋላ በፈቃዱ ራሱን ለእግዚአብሔር የቀደሰ የዝክሪ ልጅ አማስያ፥ ከእርሱም ጋር ሁለት መቶ ሺህ ፅኑአን ሃያላን ሰዎች ነበሩ።",
    "17": "ከብንያምም ፅኑእ ሃያል የነበረው ኤሊዳሄ፥ ከእርሱም ጋር ቀስትና ጋሻ የሚይዙ ሁለት መቶ ሺህ ሰዎች ነበሩ፤",
    "18": "ከእርሱም በኋላ ዮዛባት፥ ከእርሱም ጋር ለሰልፍ የተዘጋጁ መቶ ሰማኒያ ሺህ ሰዎች ነበሩ።",
    "19": "ንጉሱ በተመሸጉ በይሁዳ ከተሞች ሁሉ ካኖራቸውም ሌላ እነዚህ ንጉሱን ያገለግሉ ነበር።"
}