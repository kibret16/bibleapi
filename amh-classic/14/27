{
    "1": "ኢዮአታምም መንገስ በጀመረ ጊዜ የሃያ አምስት አመት ጉልማሳ ነበረ፥ በኢየሩሳሌምም አስራ ስድስት አመት ነገሰ እናቱም የሳዶቅ ልጅ ኢየሩሳ ትባል ነበር።",
    "2": "አባቱም ኦዝያን እንዳደረገ ሁሉ በእግዚአብሔር ፊት ቅን ነገር አደረገ፤ ነገር ግን ወደ እግዚአብሔር መቅደስ አልገባም፤ ህዝቡም ገና ይበድል ነበር።",
    "3": "የእግዚአብሔርን ቤት የላይኛውን በር ሰራ፥ በኦፌልም ቅጥር ላይ እጅግ ሰራ።",
    "4": "በተራራማውም በይሁዳ አገር ላይ ከተሞችን ሰራ፥ በዱር ስፍራዎችም አምባዎችንና ግንቦችን ሰራ።",
    "5": "ከአሞንም ልጆች ንጉስ ጋር ተዋጋ አሸነፋቸውም። በዚያም አመት የአሞን ልጆች መቶ መክሊት ብር፥ አስር ሺህም የቆሬስ መስፈሪያ ስንዴ፥ አስር ሺህም የቆሬስ መስፈሪያ ገብስ ሰጡት። እንዲሁም ደግሞ የአሞን ልጆች በሁለተኛውና በሶስተኛው አመት ሰጡት።",
    "6": "ኢዮአታምም በአምላኩ በእግዚአብሔር ፊት መንገዱን አቅንቶአልና በረታ።",
    "7": "የቀረውም የኢዮአታም ነገር፥ ሰልፉም ሁሉ፥ ስራውም፥ እነሆ፥ በእስራኤልና በይሁዳ ነገስታት መፅሃፍ ተፅፎአል።",
    "8": "መንገስ በጀመረ ጊዜ የሃያ አምስት አመት ጉልማሳ ነበረ፥ በኢየሩሳሌምም አስራ ስድስት አመት ነገሰ።",
    "9": "ኢዮአታምም ከአባቶቹ ጋር አንቀላፋ፥ በዳዊትም ከተማ ቀበሩት ልጁም አካዝ በእርሱ ፋንታ ነገሰ።"
}