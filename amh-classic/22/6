{
    "1": "አንቺ በሴቶች ዘንድ የተዋብሽ ሆይ፥ ከአንቺ ጋር እንፈልገው ዘንድ ውድሽ ወዴት ሄደ? ውድሽስ ወዴት ፈቀቅ አለ?",
    "2": "ውዴ በገነቱ መንጋውን ያሰማራ ዘንድ አበባውንም ይሰበስብ ዘንድ ወደ ሽቱ መደብ ወደ ገነቱ ወረደ።",
    "3": "እኔ የወዴ ነኝ ውዴም የእኔ ነው፤ በሱፉ አበባ መካከል መንጋውን ያሰማራል።",
    "4": "ወዳጄ ሆይ፥ እንደ ቴርሳ ውብ ነሽ፥ እንደ ኢየሩሳሌምም ያማርሽ ነሽ፤ አላማ ይዞ እንደ ተሰለፈ ሰራዊት ታስፈሪያለሽ።",
    "5": "አውከውኛልና አይኖችሽን ከፊቴ መልሺ፤ ጠጉርሽ ከገለአድ እንደ ወረደ እንደ ፍየል መንጋ ነው።",
    "6": "ጥርሶችሽ ታጥበው እንደ ወጡ ሁሉ መንታ እንደ ወለዱ ከእነርሱም መካን እንደሌለባቸው መንጎች ናቸው።",
    "7": "በአይነ ርግብ መሸፈኛሽ ውስጥ ጉንጭና ጉንጭሽ እንደ ተከፈለ ሮማን ናቸው።",
    "8": "ስድሳ ንግስታት ሰማንያም ቁባቶች ቁጥር የሌላቸውም ቆነጃጅት አሉ።",
    "9": "ርግቤ መደምደሚያዬም አንዲት ናት፤ ለእናትዋ አንዲት ናት ለወለደቻትም የተመረጠች ናት። ቆነጃጅትም አይተው አሞገሱአት፥ ንግስታትና ቁባቶችም አመሰገኑአት።",
    "10": "ይህች እንደ ማለዳ ብርሃን የምትጎበኝ፥ እንደ ጨረቃ የተዋበች እንደ ፀሃይም የጠራች፥ አላማ ይዞ እንደ ተሰለፈ ሰራዊት የምታስፈራ ማን ናት?",
    "11": "የወንዙን ዳር ልምላሜ አይ ዘንድ፥ ወይኑ አብቦ ሮማኑም አፍርቶ እንደ ሆነ እመለከት ዘንድ ወደ ገውዝ ገነት ወረድሁ።",
    "12": "ሳላውቅ ነፍሴ በከበረው ሰረገላ ላይ አስቀመጠችኝ።"
}