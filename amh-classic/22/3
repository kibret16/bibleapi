{
    "1": "ሌሊት በምንጣፌ ላይ ነፍሴ የወደደችውን ፈለግሁት፤ ፈለግሁት አላገኘሁትም።",
    "2": "እነሳለሁ በከተማይቱም እዞራለሁ፥ ነፍሴ የወደደችውን በጎዳናና በአደባባይ እፈልጋለሁ፤ ፈለግሁት አላገኘሁትም።",
    "3": "ከተማይቱን የሚዞሩት ጠባቂዎች አገኙኝ፤ ነፍሴ የወደደችውን አያችሁትን? አልኋቸውም።",
    "4": "ከእነርሱም ጥቂት እልፍ ብዬ ነፍሴ የወደደችውን አገኘሁት፥ ያዝሁትም ወደ እናቴም ቤት ወደ ወላጅ እናቴም እልፍኝ እስካገባው ድረስ አልተውሁትም።",
    "5": "እናንተ የኢየሩሳሌም ቆነጃጅት ሆይ፥ እርሱ እስኪፈልግ ድረስ፥ ፍቅርን እንዳታስነሱትና እንዳታነሳሱት በሚዳቋ በምድረ በዳም ዋላ አምላችኋለሁ።",
    "6": "መአዛም እንደ ከርቤና እንደ እጣን የሆነችው፥ ከልዩ ከነጋዴ ቅመም ሁሉ የሆነችው፥ ይህች ከምድረ በዳ እንደ ጢስ ምስሶ የወጣችው ማን ናት?",
    "7": "እነሆ፥ የሰሎሞን አልጋ ናት፤ ከእስራኤል ሃያላን ስድሳ ሃያላን በዙሪያው ናቸው።",
    "8": "ሁሉም ሰይፍ የያዙ ሰልፈኞች ናቸው፤ በሌሊት ከሚወድቀው ፍርሃት የተነሳ ሰው ሁሉ ሰይፉ በወገቡ አለ።",
    "9": "ንጉሱ ሰሎሞን መሸከሚያን ከሊባኖስ እንጨት ለራሱ አሰራ።",
    "10": "ምሰሶቹን የብር፥ መደገፊያውንም የወርቅ፥ መቀመጫውንም ሃምራዊ ግምጃ አደረገ፤ ውስጡ በኢየሩሳሌም ቆነጃጅት ፍቅር የተለበጠ ነው።",
    "11": "እናንተ የፅዮን ቆነጃጅት፥ ውጡ፤ እናቱ በሰርጉ ቀንና በልቡ ደስታ ቀን ያደረገችለትን አክሊል ደፍቶ ንጉስ ሰሎሞንን እዩ።"
}