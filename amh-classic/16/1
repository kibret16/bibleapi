{
    "1": "የሃካልያ ልጅ የነህምያ ቃል። በሃያኛው አመት በካሴሉ ወር እንዲህ ሆነ፤",
    "2": "እኔ በሱሳ ግንብ ሳለሁ፥ ከወንድሞቼ አንዱ አናኒ ከእርሱም ጋር ሌሎች ሰዎች ከይሁዳ መጡ፤ እኔም የዳኑትን ከምርኮ የተረፉትን የአይሁድን ነገር የኢየሩሳሌምንም ነገር ጠየቅኋቸው።",
    "3": "እርሱም፦ በዚያ ስፍራ ያሉት ከምርኮ የተረፉት ቅሬታዎች በታላቅ መከራና ስድብ አሉ፤ የኢየሩሳሌምም ቅጥር ፈርሶአል፥ በሮችዋም በእሳት ተቃጥለዋል አሉኝ።",
    "4": "ይህንም ቃል በሰማሁ ጊዜ ተቀምጬ አለቀስሁ፥ አያሌ ቀንም አዝን ነበር፤ በሰማይም አምላክ ፊት እፆምና እፀልይ ነበር፥",
    "5": "እንዲህም አልሁ፦ አቤቱ የሰማይ አምላክ ሆይ፥ ለሚወድዱህና ትእዛዝህን ለሚያደርጉ ቃል ኪዳንንና ምህረትን የምትጠብቅ፥ ታላቅና የተፈራህ አምላክ ሆይ፥",
    "6": "እኔ ባርያህ ዛሬ በፊትህ ስለ ባርያዎችህ ስለ እስራኤል ልጆች ሌሊትና ቀን የምፀልየውን ፀሎት ትሰማ ዘንድ ጆሮህ ያድምጥ፥ አይኖችህም ይከፈቱ፤ በአንተ ላይም ያደረግነውን የእስራኤልን ልጆች ሃጢአት እናዘዝልሃለሁ፤ እኔና የአባቴም ቤት በድለናል።",
    "7": "እኛም በአንተ ላይ እጅግ ክፉ ሰርተናል ለባርያህም ለሙሴ ያዘዝኸውን ትእዛዝና ስርአት ህግም አልጠበቅንም።",
    "8-9": "አሁንም ብትተላለፉ በአህዛብ መካከል እበትናችኋለሁ፤ ወደ እኔ ብትመለሱ ግን ትእዛዜንም ብትጠብቁ ብታደርጓትም፥ ከእናንተ ሰዎች እስከ ሰማይ ዳርቻ ድረስ ምንም ቢበተኑ ከዚያ እሰበስባቸዋለሁ፥ ስሜም ይኖርበት ዘንድ ወደ መረጥሁት ስፍራ አመጣቸዋለሁ ብለህ ለባርያህ ለሙሴ ያዘዝኸውን ቃል እባክህ አስብ።",
    "10": "እነዚህም በታላቅ ሃይልህና በብርቱ እጅህ የተቤዠሃቸው ባርያዎችህና ህዝብህ ናቸው።",
    "11": "ጌታ ሆይ፥ ጆሮህ የባርያህን ፀሎት፥ ስምህንም ይፈሩ ዘንድ የሚወድዱትን፥ የባርያዎችህን ፀሎት ያድምጥ፤ ዛሬም ለባርያህ አከናውንለት፥ በዚህም ሰው ፊት ምህረትን ስጠው። እኔም ለንጉሱ ጠጅ አሳላፊው ነበርሁ።"
}