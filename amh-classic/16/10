{
    "1": "ያተሙትም እነዚህ ናቸው፤ የሃካልያ ልጅ ሃቴርሰታ ነህምያ፥ ሴዴቅያስ፥",
    "2": "ሰራያ፥ አዛርያስ፥ ኤርምያስ፥",
    "3": "ፋስኮር፥ አማርያ፥ መልክያ፥",
    "4-5": "ሃጡስ፥ ሰበንያ፥ መሉክ፥ ካሪም፥ ሜሪሞት፥ አብድዩ፥",
    "6": " ዳንኤል፥ ጌንቶን፥ ባሮክ፥",
    "7-8": "ሜሱላም፥ አብያ፥ ሚያሚን፥ መአዝያ፥ ቤልጋል፥ ሸማያ፤ እነዚህ ካህናት ነበሩ።",
    "9": "ሌዋውያኑም የአዛንያ ልጅ ኢያሱ፥ ከኤንሃዳድ ልጆች ቢንዊ፥ ቀድምኤል",
    "10": "ወንድሞቻቸውም ሰባንያ፥ ሆዲያ፥ ቆሊጣስ፥ ፌልያ፥ ሃናን፥",
    "11": " ሚካ፥ ረአብ፥ ሃሸብያ፥",
    "12-13": "ዘኩር፥ ሰራብያ፥ ሰበንያ፥ ሆዲያ፥ ባኒ፥ ብኒኑ።",
    "14": "የህዝቡ አለቆች ፋሮስ፥ ፈሃት ሞአብ፥ ኤላም፥ ዛቱእ፥ ባኒ፥",
    "15": " ቡኒ፥ አዝጋድ፥ ቤባይ፥",
    "16-17": "አዶንያስ፥ በጉዋይ፥ አዲን፥ አጤር፥ ህዝቅያስ፥ አዙር፥",
    "18": "ሆዲያ፥ ሃሱም፥ ቤሳይ፥",
    "19-20": "ሃሪፍ፥ አናቶት፥ ኖባይ፥ መግጲአስ፥ ሜሱላም፥ ኤዚር፥",
    "21-22": "ሜሴዜቤል፥ ሳዶቅ፥ ያዱአ፥ ፈላጥያ፥ ሃናን፥ አናያ፥",
    "23": "ሆሴእ፥ ሃናንያ፥ አሱብ፥",
    "24-25": "አሎኤስ፥ ፈልሃ፥ ሶቤቅ፥ ሬሁም፥ ሃሰብና፥ መእሴያ፥",
    "26-27": "አኪያ፥ ሃናን፥ አናን፥ መሉክ፥ ካሪም፥ በአና።",
    "28": "የቀሩትም ህዝብ፥ ካህናቱም፥ ሌዋውያኑም፥ በረኞቹም፥ መዘምራንም፥ ናታኒምም፥ ከምድርም አህዛብ ወደ እግዚአብሔር ህግ ራሳቸውን የለዩ ሁሉ፥ ሚስቶቻቸውም፥ ወንዶችና ሴቶች ልጆቻቸውም፥ የሚያውቁትና የሚያስተውሉትም ሁሉ ወደ ወንድሞቻቸው ወደ ታላላቆቻቸው ተጠጉ፤",
    "29": "በእግዚአብሔርም ባርያ በሙሴ እጅ በተሰጠው በእግዚአብሔር ህግ ይሄዱ ዘንድ፥ የጌታችንንም የእግዚአብሔርን ትእዛዝ ሁሉ ፍርዱንም ስርአቱንም ይጠብቁና ያደርጉ ዘንድ እርግማንና መሃላውን አደረጉ።",
    "30": "ሴቶች ልጆቻችንንም ለምድር አህዛብ አንሰጥም፥ ሴቶች ልጆቻቸውንም ለልጆቻችን አንወስድም፤",
    "31": "የምድርን አህዛብ ሸቀጥና ልዩ ልዩ እህል ሊገበዩ በሰንበት ቀን ቢያመጡ፥ በሰንበት ወይም በተቀደሰው ቀን ከእነርሱ አንገዛም፤ የሰባተኛውንም አመት ፍሬና እዳን ማስከፈል እንተዋለን ብለው ማሉ።",
    "32-33": "ስለ አምላካችንም ቤት አገልግሎት፥ ስለ ገፀ ህብስትም፥ ዘወትርም በሰንበትና በመባቻ ስለ ማቅረብ ስለ እህሉ ቁርባንና ስለሚቃጠል መስዋእት፥ ስለ በአላትም፥ ስለ ተቀደሱትም ነገሮች፥ ለእስራኤልም ስለሚያስተሰርየው ስለ ሃጢአት መስዋእት፥ ስለ አምላካችንም ቤት ስራ ሁሉ በየአመቱ የሰቅል ሲሶ እናመጣ ዘንድ ትእዛዝ በራሳችን ላይ አደረግን።",
    "34": "እኛም፥ ካህናቱና ሌዋውያኑ ህዝቡም፥ እንደ አባቶቻችን ቤቶች በተወሰነ ጊዜ በየአመቱ ወደ አምላካችን ቤት አምጥተን በህጉ እንደ ተፃፈ በአምላካችን በእግዚአብሔር መሰዊያ ላይ ይቃጠል ዘንድ ስለ እንጨት ቁርባን እጣ ተጣጣልን፤",
    "35": "በየአመቱም የመሬታችንን በኩራት የሁሉ አይነት ዛፍ የፍሬ ሁሉ በኩራት ሁሉ ወደ እግዚአብሔር ቤት እናመጣ ዘንድ፥",
    "36": "በህጉም እንደ ተፃፈ የልጆቻችንና የእንስሶቻችንን በኩራት፥ የበሬዎቻችንንና የበጎቻችንን በኩራት በአምላካችን ቤት ወደሚያገለግሉት ካህናት ወደ አምላካችን ቤት እናመጣ ዘንድ፥",
    "37": "የእህላችንንም በኩራት፥ የእጅ ማንሳታችንን ቁርባን፥ የዛፍ ሁሉ ፍሬ፥ ወይኑንና ዘይቱንም ወደ ካህናቱ ወደ አምላካችን ቤት ጓዳዎች እናመጣ ዘንድ፥ ሌዋውያኑም ከከተሞቻችን እርሻ ሁሉ አስራት ይቀበላሉና የመሬታችንን አስራት ወደ ሌዋውያን እናመጣ ዘንድ ማልን።",
    "38": "ሌዋውያኑም አስራቱን በተቀበሉ ጊዜ የአሮን ልጅ ካህኑ ከሌዋውያን ጋር ይሁን፤ ሌዋውያኑም የአስራቱን አስራት ወደ አምላካችን ቤት ወደ ጓዳዎች ወደ እቃ ቤት ያምጡት።",
    "39": "የእስራኤል ልጆችና የሌዊ ልጆችም የእህሉንና የወይኑን የዘይቱንም የማንሳት ቁርባንን የመቅደሱ እቃዎችና የሚያገለግሉት ካህናት በረኞቹና መዘምራኑ ወዳሉባቸው ጓዳዎች ያግቡት፤ እንዲሁም የአምላካችንን ቤት ከቶ አንተውም።"
}