{
    "1": "ታላቁም ካህን ኤልያሴብ ወንድሞቹም ካህናት ተነስተው የበግ በር ሰሩ፤ ቀደሱትም፥ ሳንቃዎቹንም አቆሙ፤ እስከ ሃሜአ ግንብና እስከ ሃናንኤል ግንብ ድረስ ቀደሱት።",
    "2": "በአጠገቡ የኢያሪኮ ሰዎች ሰሩ፤ በአጠገባቸውም የአምሪ ልጅ ዘኩር ሰራ።",
    "3": "የሃስናአ ልጆችም የአሳ በር ሰሩ፤ ሰረገሎቹን አኖሩ፥ ሳንቃዎቹንም አቆሙ፥ ቁልፎቹንና መወርወሪያዎቹንም አደረጉ።",
    "4": "በአጠገባቸውም የአቆስ ልጅ የኦርዮ ልጅ ሜሪሞት አደሰ። በአጠገባቸውም የሜሴዜቤል ልጅ የበራክያ ልጅ ሜሱላም አደሰ። በአጠገባቸውም የበአና ልጅ ሳዶቅ አደሰ።",
    "5": "በአጠገባቸውም ቴቁሃውያን አደሱ፤ ታላላቆቻቸው ግን ለጌታቸው ስራ አንገታቸውን አላዋረዱም።",
    "6": "የፋሴሃ ልጅ ዮዳሄና የበሶድያ ልጅ ሜሱላም አሮጌውን በር አደሱ፤ ሰረገሎቹን አኖሩ፥ ሳንቃዎቹንም አቆሙ፥ ቁልፎቹንና መወርወሪያዎቹንም አደረጉ።",
    "7": "በአጠገባቸውም ገባኦናዊው መልጥያና ሜሮኖታዊው ያዶን፥ የወንዙም ማዶ አለቃ ግዛት የሆኑ የገባኦንና የምፅጳ ሰዎች አደሱ።",
    "8": "በአጠገባቸውም ወርቅ አንጥረኛው የሃርሃያ ልጅ ኡዝኤል አደሰ። በአጠገቡም ከሽቱ ቀማሚዎች የነበረ ሃናንያ አደሰ፤ እስከ ሰፊው ቅጥር ድረስ ኢየሩሳሌምን ጠገኑ።",
    "9": "በአጠገባቸውም የኢየሩሳሌም ግዛት እኩሌታ አለቃ የሆር ልጅ ረፋያ አደሰ።",
    "10": "በአጠገባቸውም የኤርማፍ ልጅ ይዳያ በቤቱ አንፃር ያለውን አደሰ። በአጠገቡም የአሰበንያ ልጅ ሃጡስ አደሰ።",
    "11": "የካሪም ልጅ መልክያ፥ የፈሃት ሞአብ ልጅም አሱብ ሌላውን ክፍልና የእቶኑን ግንብ አደሱ።",
    "12": "በአጠገባቸውም የኢየሩሳሌም ግዛት እኩሌታና የመንደሮችዋ አለቃ የአሎኤስ ልጅ ሰሎም አደሰ።",
    "13": "ሃኖንና የዛኖዋ ሰዎችም የሸለቆውን በር አደሱ፤ ሰሩት፥ ሳንቃዎቹንም አቆሙ፥ ቁልፎቹንና መወርወሪያዎቹንም አደረጉ፤ ደግሞም እስከ ጉድፍ መጣያው በር ድረስ አንድ ሺህ ክንድ የሚሆን ቅጥር ሰሩ።",
    "14": "የቤትሃካሪምም ግዛት አለቃ የሬካብ ልጅ መልክያ የጉድፍ መጣያውን በር አደሰ ሰራው፥ ሳንቃዎቹንም አቆመ፥ ቁልፎቹንና መወርወሪያዎቹንም አደረገ።",
    "15": "የምፅጳም ግዛት አለቃ የኮልሆዜ ልጅ ሰሎም የምንጩን በር አደሰ ሰራው፥ ከደነውም፥ ሳንቃዎቹንም አቆመ፥ ቁልፎቹንና መወርወሪያዎቹንም አደረገ፤ ከዳዊትም ከተማ እስከሚወርደው ደረጃ ድረስ በንጉሱ አትክልት አጠገብ ያለውን የሼላን መዋኛ ቅጥር ሰራ።",
    "16": "ከእርሱም በኋላ የቤትፁር ግዛት እኩሌታ አለቃ የአዝቡቅ ልጅ ነህምያ በዳዊት መቃብር አንፃር እስካለው ስፍራ፥ እስከ ተሰራውም መዋኛ፥ እስከ ሃያላኑም ቤት ድረስ አደሰ።",
    "17": "ከእርሱም በኋላ ሌዋውያንና የባኒ ልጅ ሬሁም አደሱ። በአጠገባቸውም የቅኢላ ግዛት እኩሌታ አለቃ ሃሸብያ ስለ ግዛቱ አደሰ።",
    "18": "ከእርሱም በኋላ የቅኢላ ግዛት እኩሌታ አለቃ የኤንሃዳድ ልጅ በዋይ ወንድሞቹም አደሱ።",
    "19": "በአጠገቡም የምፅጳ አለቃ የኢያሱ ልጅ ኤፅር በማእዘኑ አጠገብ በጦር መሳሪያ ቤት አንፃር ሌላውን ክፍል አደሰ።",
    "20": "ከእርሱም በኋላ የዘባይ ልጅ ባሮክ ከማእዘኑ ጀምሮ እስከ ታላቁ ካህን እስከ ኤልያሴብ ቤት መግቢያ ድረስ ሌላውን ክፍል ተግቶ አደሰ።",
    "21": "ከእርሱም በኋላ የአቆስ ልጅ የኦርዮ ልጅ ሜሪሞት ከኤልያሴብ ቤት መግቢያ ጀምሮ እስከ ኤልያሴብ ቤት መጨረሻ ድረስ ሌላውን ክፍል አደሰ።",
    "22": "ከእርሱም በኋላ የቆላው ሰዎች ካህናቱ አደሱ።",
    "23": "ከእነርሱም በኋላ ብንያምና አሱብ በቤታቸው አንፃር ያለውን አደሱ። ከእነርሱም በኋላ የሃናንያ ልጅ የመእሴያ ልጅ አዛርያስ በቤቱ አጠገብ ያለውን አደሰ።",
    "24": "ከእርሱም በኋላ የኤንሃደድ ልጅ ቢንዊ ከአዛርያስ ቤት ጀምሮ እስከ ማእዘኑ ድረስ ሌላውን ክፍል አደሰ።",
    "25": "የኡዛይ ልጅ ፋላል በማእዘኑ አንፃር ያለውንና በዘበኞች አደባባይ አጠገብ ከላይኛው የንጉሱ ቤት ወጥቶ የቆመውን ግንብ ሰራ። ከእርሱም በኋላ የፋሮስ ልጅ ፈዳያ ሰራ።",
    "26": "ናታኒምም በኦፌል በውሃው በር አንፃር በምስራቅ በኩል ወጥቶ በቆመው ግንብ አጠገብ እስካለው ስፍራ ድረስ ተቀመጡ።",
    "27": "ከእርሱም በኋላ ቴቁሃውያን ወጥቶ በቆመው በታላቁ ግንብ አንፃር ያለውን እስከ ኦፌል ቅጥር ድረስ ሌላውን ክፍል አደሱ።",
    "28": "ከፈረሱ በር በላይ ካህናቱ እያንዳንዳቸው በየቤታቸው አንፃር አደሱ።",
    "29": "ከዚያ በኋላ የኢሜር ልጅ ሳዶቅ በቤቱ አንፃር አደሰ። ከእርሱም በኋላ የምስራቁን በር ጠባቂ የሴኬንያ ልጅ ሸማያ አደሰ።",
    "30": "ከእርሱ በኋላ የሰሌምያ ልጅ ሃናንያና የሴሌፍ ስድስተኛው ልጁ ሃኖን ሌላውን ክፍል አደሱ። ከዚያም በኋላ የበራክያ ልጅ ሜሱላም በጓዳው አንፃር ያለውን አደሰ።",
    "31": "ከእርሱም በኋላ ከወርቅ አንጥረኞቹ የነበረ መልክያ እስከ ናታኒምና እስከ ነጋዴዎቹ ቤት ድረስ በሃሚፍቃድ በር አንፃር ያለውን እስከ ማእዘኑ መውጫ ድረስ አደሰ።",
    "32": "ከማእዘኑም መውጫ ጀምረው እስከ በጉ በር ድረስ ወርቅ አንጥረኞችና ነጋዴዎች አደሱ።"
}