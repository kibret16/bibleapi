{
    "1": "ሊቀ ካህናት ሁሉ ስለ ሃጢአት መባንና መስዋእትን ሊያቀርብ ከሰው ተመርጦ ለእግዚአብሔር በሆነው ነገር ሁሉ ስለ ሰው ይሾማልና፤",
    "2": "እርሱ ራሱም ደግሞ ድካምን ስለሚለብስ፥ ላልተማሩትና ለሚስቱት ሊራራላቸው ይችላል፤",
    "3": "በዚህም ምክንያት ስለ ህዝብ እንደሚያቀርብ እንዲሁ ስለ ራሱ ደግሞ መስዋእትን ስለ ሃጢአት ሊያቀርብ ይገባዋል።",
    "4": "እንደ አሮንም በእግዚአብሔር ከተጠራ በቀር ማንም ክብሩን ለራሱ የሚወስድ የለም።",
    "5": "እንዲሁ ክርስቶስ ደግሞ ሊቀ ካህናት ሊሆን ራሱን አላከበረም ነገር ግን፦ አንተ ልጄ ነህ እኔ ዛሬ ወልጄሃለሁ ያለው እርሱ ነው፤",
    "6": "እንደዚህም በሌላ ስፍራ ደግሞ፦ አንተ እንደ መልከ ፄዴቅ ሹመት ለዘላለም ካህን ነህ ይላል።",
    "7": "እርሱም በስጋው ወራት ከሞት ሊያድነው ወደሚችል ከብርቱ ጩኸትና ከእንባ ጋር ፀሎትንና ምልጃን አቀረበ፥ እግዚአብሔርንም ስለ መፍራቱ ተሰማለት፤",
    "8": "ምንም ልጅ ቢሆን፥ ከተቀበለው መከራ መታዘዝን ተማረ፤",
    "9-10": "ከተፈፀመም በኋላ በእግዚአብሔር እንደ መልከ ፄዴቅ ሹመት ሊቀ ካህናት ተብሎ ስለ ተጠራ፥ ለሚታዘዙለት ሁሉ የዘላለም መዳን ምክንያት ሆነላቸው።",
    "11": "ስለ እርሱም የምንናገረው ብዙ ነገር አለን፥ ጆሮቻችሁም ስለ ፈዘዙ በቃል ልንተረጉመው ጭንቅ ነው።",
    "12": "ከጊዜው የተነሳ አስተማሪዎች ልትሆኑ ሲገባችሁ፥ አንድ ሰው ስለ እግዚአብሔር ቃላት መጀመሪያ ያለውን የህፃንነትን ትምህርት እንዲያስተምራችሁ እንደ ገና ያስፈልጋችኋልና፤ የሚያስፈልጋችሁም ወተት ነው እንጂ ጠንካራ ምግብ አይደለም።",
    "13": "ወተት የሚጋት ሁሉ ህፃን ስለ ሆነ የፅድቅን ቃል አያውቅምና፤",
    "14": "ጠንካራ ምግብ ግን መልካሙንና ክፉውን ለመለየት በስራቸው የለመደ ልቡና ላላቸው ለፍፁማን ሰዎች ነው።"
}