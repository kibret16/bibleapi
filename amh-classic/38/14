{
    "1": "እነሆ፥ የእግዚአብሔር ቀን ይመጣል፥ ብዝበዛሽንም በውስጥሽ ይካፈላሉ።",
    "2": "አህዛብንም ሁሉ በኢየሩሳሌም ላይ ለሰልፍ እሰበስባለሁ፤ ከተማይቱም ትያዛለች፥ ቤቶችም ይበዘበዛሉ፥ ሴቶችም ይነወራሉ፤ የከተማይቱም እኩሌታ ለምርኮ ይወጣል፥ የቀረው ህዝብ ግን ከከተማ አይጠፋም።",
    "3": "እግዚአብሔርም ይወጣል፥ በሰልፍም ቀን እንደ ተዋጋ ከእነዚያ አህዛብ ጋር ይዋጋል።",
    "4": "በዚያም ቀን እግሮቹ በኢየሩሳሌም ትይዩ በምስራቅ በኩል ባለው በደብረ ዘይት ላይ ይቆማሉ፤ ደብረ ዘይትም በመካከል ወደ ምስራቅና ወደ ምእራብ ይሰነጠቃል፥ እጅግም ታላቅ ሸለቆ ይሆናል፤ የተራራውም እኩሌታ ወደ ሰሜን፥ እኩሌታውም ወደ ደቡብ ይርቃል።",
    "5": "የተራሮችም ሸለቆ እስከ አፀል ይደርሳልና በተራሮች ሸለቆ ትሸሻላችሁ፤ በይሁዳም ንጉስ በኦዝያን ዘመን ከሆነው ከምድር መናወጥ ፊት እንደ ሸሻችሁ ትሸሻላችሁ፤ አምላኬ እግዚአብሔርም ከቅዱሳኑ ሁሉ ጋር ይመጣል።",
    "6": "በዚያም ቀን በረዶና ውርጭ እንጂ ብርሃን አይሆንም።",
    "7": "አንድ ቀንም ይሆናል፥ እርሱም በእግዚአብሔር ዘንድ የታወቀ ይሆናል፤ ቀንም አይሆንም፥ ሌሊትም አይሆንም፤ ሲመሽም ብርሃን ይሆናል።",
    "8": "በዚያም ቀን የህይወት ውሃ ከኢየሩሳሌም ይወጣል፤ እኩሌታው ወደ ምስራቁ ባህር፥ እኩሌታውም ወደ ምእራቡ ባህር ይሄዳል፤ ይህ በበጋና በክረምት ይሆናል።",
    "9": "እግዚአብሔርም በምድር ሁሉ ላይ ይነግሳል፤ በዚያ ቀን እግዚአብሔር አንድ፥ ስሙም አንድ ይሆናል።",
    "10": "ምድር ሁሉ ከጌባ ጀምሮ በኢየሩሳሌምም ደቡብ በኩል እስካለችው እስከ ሬሞን ድረስ ተለውጣ እንደ አረባ ትሆናለች፤ እርስዋም ከፍ ከፍ ትላለች፥ ከብንያምም በር ጀምሮ እስከ ፊተኛው በር ስፍራ እስከ ማእዘኑ በር ድረስ፥ ከሃናንኤልም ግንብ ጀምሮ እስከ ንጉሱ መጥመቂያ ድረስ በስፍራዋ ትኖራለች።",
    "11": "ሰዎችም ይኖሩባታል፥ ከዚያም ወዲያ እርግማን አይሆንም፤ ኢየሩሳሌምም ተዘልላ ትኖራለች።",
    "12": "እግዚአብሔርም ከኢየሩሳሌም ጋር የተዋጉትን አህዛብ ሁሉ የሚቀስፍበት ቸነፈር ይህ ነው፤ በእግራቸው ሲቆሙ ስጋቸው ይበሰብሳል፥ አይኖቻቸውም በአይነስባቸው ውስጥ ይበሰብሳሉ፥ ምላሳቸውም በአፋቸው ውስጥ ይበሰብሳል።",
    "13": "በዚያም ቀን ከእግዚአብሔር ዘንድ ታላቅ ሽብር በእነርሱ ላይ ይሆናል፤ እያንዳንዱም የባልንጀራውን እጅ ይይዛል፥ እጁም በባልንጀራው እጅ ላይ ይነሳል።",
    "14": "ይሁዳም ደግሞ በኢየሩሳሌም ውስጥ ሆኖ ይዋጋል፤ በዙሪያም ያሉት የአህዛብ ሁሉ ሃብት እጅግ ብዙ ወርቅና ብር ልብስም ይሰበሰባል።",
    "15": "በፈረስና በበቅሎ፥ በግመልና በአህያ፥ በዚያም ሰፈር ባለ እንስሳ ሁሉ ላይ የሆነ ቸነፈር እንደዚያ ያለ ቸነፈር ይሆናል።",
    "16": "በኢየሩሳሌም ላይ ከመጡት ከአህዛብ ሁሉ የቀሩት ሁሉ ለንጉሱ ለሰራዊት ጌታ ለእግዚአብሔር ይሰግዱ ዘንድ፥ የዳስ በአልንም ያከብሩ ዘንድ በየአመቱ ይወጣሉ።",
    "17": "ከምድርም ወገኖች ሁሉ ለንጉሱ ለሰራዊት ጌታ ለእግዚአብሔር ይሰግዱ ዘንድ ወደ ኢየሩሳሌም ለማይወጡ ለእነርሱ ዝናብ አይዘንብላቸውም።",
    "18": "የግብፅም ወገን ባይወጣ ወደዚያም ባይመጣ፥ እግዚአብሔር የዳስ በአልን ያከብሩ ዘንድ የማይወጡትን አህዛብ የሚቀስፍበት ቸነፈር በእርሱ ላይ ይሆናል።",
    "19": "የግብፅ ቅጣት፥ የዳስ በአልንም ያከብሩ ዘንድ የማይወጡት የአህዛብ ሁሉ ቅጣት እንደዚህ ይሆናል።",
    "20": "በዚያ ቀን በፈረሶች ሻኩራ ላይ፦ ለእግዚአብሔር የተቀደሰ ተብሎ ይፃፋል፤ በእግዚአብሔርም ቤት ያሉ ምንቸቶች በመሰዊያው ፊት እንዳሉ ዳካዎች ይሆናሉ።",
    "21": "በኢየሩሳሌምና በይሁዳ ያሉ ምንቸቶችም ሁሉ ለሰራዊት ጌታ ለእግዚአብሔር የተቀደሱ ይሆናሉ፤ የሚሰዉትም ሰዎች ሁሉ ይመጣሉ ከእነዚያም ወስደው ይቀቅሉባቸዋል፤ በዚያም ቀን በሰራዊት ጌታ በእግዚአብሔር ቤት ከነአናዊው ከእንግዲህ ወዲያ አይገኝም።"
}