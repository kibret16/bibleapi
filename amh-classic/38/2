{
    "1": "አይኖቼንም አነሳሁ፤ እነሆም፥ በእጁ የመለኪያ ገመድ የያዘ አንድ ሰውን አየሁ።",
    "2": "እኔም፦ አንተ ወዴት ትሄዳለህ? አልሁ። እርሱም፦ የኢየሩሳሌምን ወርድና ርዝመት ስንት መሆኑን ሰፍሬ አይ ዘንድ እሄዳለሁ አለኝ።",
    "3": "እነሆም፥ ከእኔ ጋር ይነጋገር የነበረው መልአክ ወጣ፥ ሌላም መልአክ ሊገናኘው ወጣ፥",
    "4": "እንዲህም አለው፦ ሩጥ፥ ይህንም ጉልማሳ እንዲህ በለው፦ ኢየሩሳሌም በውስጥዋ ካሉት ሰዎችና እንስሶች ብዛት የተነሳ ቅጥር እንደሌላቸው መንደሮች ሆና ትኖራለች።",
    "5": "እኔ በዙሪያዋ የእሳት ቅጥር እሆንላታለሁ፥ በውስጥዋም ክብርን እሆናለሁ፥ ይላል እግዚአብሔር፡፡",
    "6": "እናንተ ሆይ፥ ከሰሜን ምድር ሽሹ፥ ይላል እግዚአብሔር፤ እንደ አራቱ የሰማይ ነፍሳት በትኛችኋለሁና፥ ይላል እግዚአብሔር፡፡",
    "7": "አንቺ ከባቢሎን ሴት ልጅ ጋር የምትኖሪ ፅዮን ሆይ፥ ኮብልዪ።",
    "8": "የሰራዊት ጌታ እግዚአብሔር እንዲህ ይላልና፦ ከክብሩ በኋላ ወደ በዘበዙአችሁ አህዛብ ልኮኛል፤ የሚነካችሁ የአይኑን ብሌን የሚነካ ነውና።",
    "9": "እነሆ፥ እጄን በላያቸው አወዛውዛለሁ፥ ተገዝተው ለነበሩት ብዝበዛ ይሆናሉ፤ የሰራዊት ጌታ እግዚአብሔርም እንደ ላከኝ ታውቃላችሁ።",
    "10": "የፅዮን ልጅ ሆይ፥ እነሆ፥ መጥቼ በመካከልሽ እኖራለሁና ዘምሪ ደስም ይበልሽ፥ ይላል እግዚአብሔር፡፡",
    "11": "በዚያም ቀን ብዙ አህዛብ ወደ እግዚአብሔር ይጠጋሉ፥ ህዝብም ይሆኑኛል፤ በመካከልሽም እኖራለሁ፥ የሰራዊት ጌታ እግዚአብሔርም ወደ አንቺ እንደ ላከኝ ታውቂአለሽ።",
    "12": "እግዚአብሔርም ይሁዳን እድል ፈንታው አድርጎ በተቀደሰችው ምድር ይወርሰዋል፥ ኢየሩሳሌምንም ዳግመኛ ይመርጣል።",
    "13": "እግዚአብሔር ከተቀደሰ ማደሪያው ነቅቶአልና ስጋ ለባሽ ሁሉ ሆይ፥ በፊቱ ዝም በል።"
}