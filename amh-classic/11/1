{
    "1": "ንጉሱ ዳዊትም ሸመገለ እድሜውም በዛ፤ ልብስም ደረቡለት፥ ነገር ግን አይሞቀውም ነበር።",
    "2": "ባርያዎቹም፦ ለጌታችን ለንጉሱ ድንግል ትፈለጋለች፤ በንጉሱም ፊት ቆማ ታገልግለው፥ በጌታችንም በንጉሱ ብብት ተኝታ ታሙቀው አሉት።",
    "3": "በእስራኤልም አገር ሁሉ የተዋበች ቆንጆ ፈለጉ፤ ሱነማይቱን አቢሳንም አገኙ፥ ወደ ንጉሱም ይዘዋት መጡ።",
    "4": "ቆንጆይቱም እጅግ ውብ ነበረች፤ ንጉሱንም ትረዳውና ታገለግለው ነበር፥ ንጉሱ ግን አያውቃትም ነበር።",
    "5": "የአጊትም ልጅ አዶንያስ፦ ንጉስ እሆናለሁ ብሎ ተነሳ፤ ሰረገሎችንና ፈረሰኞችን በፊቱም የሚሮጡ አምሳ ሰዎች አዘጋጀ።",
    "6": "አባቱም ከቶ በህይወቱ ሳለ፦ እንዲህ ለምን ታደርጋለህ? ብሎ አልተቆጣውም ነበር፤ እርሱ ደግሞ እጅግ ያማረ ሰው ነበረ፤ ከአቤሴሎምም በኋላ ተወልዶ ነበር።",
    "7": "ሴራውም ከፅሩያ ልጅ ከኢዮአብና ከካህኑ ከአብያታር ጋር ነበረ፥ እነርሱም አዶንያስን ተከትለው ይረዱት ነበር።",
    "8": "ነገር ግን ካህኑ ሳዶቅና የዮዳሄ ልጅ በናያስ ነቢዩም ናታን ሳሚም ሬሲም የዳዊትም ሃያላን ከአዶንያስ ጋር አልነበሩም።",
    "9": "አዶንያስም በጎችንና በሬዎችን ፍሪዳዎችንም በአይንሮጌል አጠገብ ባለችው በዞሄሌት ድንጋይ ዘንድ ሰዋ፤ የንጉሱንም ልጆች ወንድሞቹን ሁሉ፥ የንጉሱንም ባርያዎች፥ የይሁዳን ሰዎች ሁሉ ጠራ።",
    "10": "ነገር ግን ነቢዩን ናታንን፥ በናያስንም፥ ሃያላኑንም፥ ወንድሙንም ሰሎሞንን አልጠራም።",
    "11": "ናታንም የሰሎሞንን እናት ቤርሳቤህን እንዲህ ብሎ ተናገራት፦ ጌታችን ዳዊት ሳያውቅ የአጊት ልጅ አዶንያስ እንደ ነገሰ አልሰማሽምን?",
    "12": "አሁንም ነዪ፥ የልጅሽን የሰሎሞንን ነፍስና የአንቺን ነፍስ እንድታድኝ እመክርሻለሁ።",
    "13": "ሄደሽ ወደ ንጉሱ ወደ ዳዊት ግቢና፦ ጌታዬ ንጉስ ሆይ፥ ለእኔ ለባርያህ፦ ልጅሽ ሰሎሞን ከእኔ በኋላ ይነግሳል፥ በዙፋኔም ይቀመጣል ብለህ አልማልህልኝምን? ስለ ምንስ አዶንያስ ይነግሳል? በዪው።",
    "14": "እነሆ፥ አንቺ በዚያ ለንጉስ ስትነግሪ እኔ ከአንቺ በኋላ እገባለሁ፥ ቃልሽንም አፀናለሁ።",
    "15": "ቤርሳቤህም ወደ ንጉሱ ወደ እልፍኝ ገባች፤ ንጉሱም እጅግ ሸምግሎ ነበር፥ ሱነማይቱም አቢሳ ታገለግለው ነበር።",
    "16": "ቤርሳቤህም አጎንብሳ ለንጉሱ እጅ ነሳች፤ ንጉሱም፦ ምን ትፈልጊያለሽ? አለ።",
    "17": "እርስዋም አለችው፦ ጌታዬ ሆይ፥ አንተ ለባርያህ፦ ልጅሽ ሰሎሞን ከእኔ በኋላ ይነግሳል፥ በዙፋኔም ይቀመጣል ብለህ በአምላክህ በእግዚአብሔር ምለህልኛል፤",
    "18": "አሁንም፥ እነሆ፥ አዶንያስ መንገሱ ነው፤ አንተም ጌታዬ ንጉስ ይህን አታውቅም፤",
    "19": "እርሱም ብዙ በሬዎችንና ፍሪዳዎችን በጎችንም ሰውቶአል፥ የንጉሱንም ልጆች ሁሉ፥ ካህኑንም አብያታርን፥ የሰራዊቱንም አለቃ ኢዮአብን ጠርቶአል፤ ባርያህን ሰሎሞንን ግን አልጠራውም።",
    "20": "አሁንም፥ ጌታዬ ንጉስ ሆይ፥ ከአንተ በኋላ በጌታዬ በንጉስ ዙፋን ላይ የሚቀመጠውን ትነግራቸው ዘንድ የእስራኤል ሁሉ አይን ይመለከትሃል።",
    "21": "ይህ ባይሆን፥ ጌታዬ ከአባቶችህ ጋር ባንቀላፋህ ጊዜ እኔና ልጄ ሰሎሞን እንደ ሃጢአተኞች እንቆጠራለን።",
    "22": "እነሆም፥ ለንጉሱ ስትናገር ነቢዩ ናታን ገባ።",
    "23": "ለንጉሱም፦ እነሆ፥ ነቢዩ ናታን መጥቶአል ብለው ነገሩት፤ እርሱም ወደ ንጉሱ ፊት በገባ ጊዜ በግምባሩ በምድር ላይ ተደፍቶ ለንጉሱ እጅ ነሳ።",
    "24": "ናታንም አለ፦ ጌታዬ ንጉስ ሆይ፥ አንተ፦ ከእኔ በኋላ አዶንያስ ይነግሳል፥ በዙፋኔም ላይ ይቀመጣል ብለሃልን?",
    "25": "እርሱ ዛሬ ወርዶ ብዙ በሬዎችንና ፍሪዳዎችን በጎችንም ሰውቶአል፥ የንጉሱንም ልጆች ሁሉ፥ የሰራዊትንም አለቃ ኢዮአብን፥ ካህኑንም አብያታርን ጠርቶአል፤ እነሆም፥ በፊቱ እየበሉና እየጠጡ፦ አዶንያስ ሺህ አመት ይንገስ ይላሉ።",
    "26": "ነገር ግን እኔን ባርያህን፥ ካህኑንም ሳዶቅን፥ የዮዳሄንም ልጅ በናያስን፥ ባርያህንም ሰሎሞንን አልጠራም።",
    "27": "በውኑ ይህ ነገር ከጌታዬ ከንጉሱ የተደረገ ነውን? ለባርያህም ከአንተ በኋላ በጌታዬ በንጉሱ ዙፋን ላይ የሚቀመጠውን አልነገርህምን?",
    "28": "ንጉሱም ዳዊት፦ ቤርሳቤህን ጥሩልኝ ብሎ መለሰ። ወደ ንጉሱም ገባች፥ በንጉሱም ፊት ቆመች።",
    "29": "ንጉሱም፦ ነፍሴን ከመከራ ሁሉ ያዳነኝ ህያው እግዚአብሔርን!",
    "30": "በእውነት፦ ልጅሽ ሰሎሞን ከእኔ በኋላ ይነግሳል፥ በእኔም ፋንታ በዙፋኔ ላይ ይቀመጣል ብዬ በእስራኤል አምላክ በእግዚአብሔር እንደ ማልሁልሽ፥ እንዲሁ ዛሬ በእውነት አደርጋለሁ ብሎ ማለ።",
    "31": "ቤርሳቤህም በግምባርዋ በምድር ላይ ተደፍታ ለንጉሱ እጅ ነሳችና፦ ጌታዬ ንጉስ ዳዊት ለዘላለም በህይወት ይኑር አለች።",
    "32": "ንጉሱም ዳዊት፦ ካህኑን ሳዶቅንና ነቢዩን ናታንን የዮዳሄንም ልጅ በናያስን ጥሩልኝ አለ። ወደ ንጉሱም ፊት ገቡ።",
    "33": "ንጉሱም አላቸው፦ የጌታችሁን ባርያዎች ይዛችሁ ሂዱ፥ ልጄንም ሰሎሞንን በበቅሎዬ ላይ አስቀምጡት፥ ወደ ግዮንም አውርዱት፤",
    "34": "በዚያም ካህኑ ሳዶቅና ነቢዩ ናታን በእስራኤል ላይ ንጉስ አድርገው ይቅቡት፤ ቀንደ መለከትም ነፍታችሁ፦ ሰሎሞን ሺህ አመት ይንገስ በሉ።",
    "35": "በኋላውም ተከትላችሁ ውጡ፤ እርሱም መጥቶ በዙፋኔ ላይ ይቀመጥ፥ በእኔም ፋንታ ይንገስ በእስራኤልና በይሁዳም ላይ አለቃ ይሆን ዘንድ አዝዣለሁ።",
    "36": "የዮዳሄም ልጅ በናያስ መልሶ ለንጉሱ አለ፦ ያበጅ ያድርግ፤ የጌታዬም የንጉስ አምላክ ይህን ይናገር።",
    "37": "እግዚአብሔር ከጌታዬ ከንጉስ ጋር እንደ ነበረ እንዲሁ ከሰሎሞን ጋር ይሁን፥ ዙፋኑንም ከጌታዬ ከንጉሱ ዳዊት ዙፋን የበለጠ ያድርግ።",
    "38": "ካህኑም ሳዶቅና ነቢዩ ናታን የዮዳሄም ልጅ በናያስ ከሊታውያንና ፈሊታውያንም ወረዱ፥ ሰሎሞንንም በንጉሱ በዳዊት በቅሎ ላይ አስቀምጠው ወደ ግዮን አመጡት።",
    "39": "ካህኑም ሳዶቅ ከድንኳኑ የቅብአቱን ቀንድ ወስዶ ሰሎሞንን ቀባ፤ ቀንደ መለከትም ነፉ፤ ህዝቡም ሁሉ፦ ሰሎሞን ሺህ አመት ይንገስ አሉ።",
    "40": "ህዝቡም ሁሉ እርሱን ተከትለው ወጡ፥ ህዝቡም ዘፈን ይዘፍኑ ነበር፥ በታላቅም ደስታ ደስ አላቸው፤ ከጩኸታቸውም የተነሳ ምድር ተናወጠች።",
    "41": "አዶንያስና እርሱም የጠራቸው ሁሉ መብሉና መጠጡ ተፈፅሞ ሳለ ሰሙ፤ ኢዮአብም የቀንደ መለከት ፅምፅ በሰማ ጊዜ፦ ይህ በከተማ ውስጥ ያለ የሽብር ድምፅ ምንድር ነው? አለ።",
    "42": "እርሱም ይህን ሲናገር የካህኑ የአብያታር ልጅ ዮናታን መጣ፤ አዶንያስም፦ አንተ መልካም ሰው ነህና፥ መልካም ታወራልናለህና ግባ አለ።",
    "43": "ዮናታንም ለአዶንያስ እንዲህ ብሎ መለሰ፦ በእውነት ጌታችን ንጉስ ዳዊት ሰሎሞንን አነገሰው።",
    "44": "ንጉሱም ከእርሱ ጋር ካሁኑን ሳዶቅንና ነቢዩን ናታንን የዮዳሄንም ልጅ በናያስን ከሊታውያንንና ፈሊታውያንንም ሰደደ፥ በንጉሱም በቅሎ ላይ አስቀመጡት።",
    "45": "ካህኑም ሳዶቅና ነቢዩ ናታን በግዮን ንጉስ አድርገው ቀቡት፤ ከዚያም ደስ ብሎአቸው ወጡ፥ ከተማይቱም አስተጋባች፤ የሰማችሁትም ድምፅ ይህ ነው።",
    "46": "ደግሞም ሰሎሞን በመንግስቱ ዙፋን ላይ ተቀምጦአል።",
    "47": "የንጉሱም ባርያዎች ገብተው፦ እግዚአብሔር የሰሎሞንን ስም ከስምህ ዙፋኑንም ከዙፋንህ የበለጠ ያድርግ ብለው ጌታችንን ንጉሱን ዳዊትን ባረኩ፤ ንጉሱም በአልጋው ላይ ሆኖ ሰገደ።",
    "48": "ንጉሱም ደግሞ፦ አይኔ እያየ ዛሬ በዙፋኔ ላይ የሚቀመጠውን የሰጠኝ የእስራኤል አምላክ እግዚአብሔር ይመስገን አለ።",
    "49": "አዶንያስም የጠራቸው ሁሉ ፈሩ፥ ተነስተውም እያንዳንዳቸው በየመንገዳቸው ሄዱ።",
    "50": "አዶንያስም ሰሎሞንን ፈራ፥ ተነስቶም ሄደ፥ የመሰዊያውንም ቀንድ ያዘ።",
    "51": "ለሰሎሞንም፦ እነሆ፥ አዶንያስ ንጉሱን ሰሎሞንን ፈርቶ፦ ንጉሱ ሰሎሞን ባርያውን በሰይፍ እንዳይገድለኝ ዛሬ ይማልልኝ ብሎ የመሰዊያውን ቀንድ ይዞአል አሉት።",
    "52": "ሰሎሞንም። እርሱ አካሄዱን ያሳመረ እንደ ሆነ ከእርሱ አንዲት ጠጉር እንኳ በምድር ላይ አትወድቅም፤ ነገር ግን ክፋት የተገኘበት እንደ ሆነ ይሞታል አለ።",
    "53": "ንጉሱ ሰሎሞንም ላከ፥ ከመሰዊያውም አወረዱት፤ መጥቶም ለንጉሱ ለሰሎሞን እጅ ነሳ፥ ሰሎሞንም፦ ወደ ቤትህ ሂድ አለው።"
}