{
    "1-2": "በእኛ ስለሚኖርና ከእኛ ጋር ለዘላለም ስለሚሆን እውነት፥ እኔ ሽማግሌው በእውነት ለምወዳቸውና እኔ ብቻ ሳልሆን እውነትን የሚያውቁ ሁሉ ደግሞ ለሚወዱአቸው ለተመረጠች እመቤትና ለልጆችዋ፤",
    "3": "ከእግዚአብሔር አብና ከአብ ልጅ ከኢየሱስ ክርስቶስ ፀጋና ምህረት ሰላምም በእውነትና በፍቅር ከእኛ ጋር ይሆናሉ።",
    "4": "ትእዛዝን ከአብ እንደ ተቀበልን ከልጆችሽ በእውነት የሚሄዱ አንዳንዶችን ስለ አገኘኋቸው እጅግ ደስ ብሎኛል።",
    "5": "አሁንም፥ እመቤት ሆይ፥ እርስ በርሳችን እንድንዋደድ እለምንሻለሁ፤ ይህች ከመጀመሪያ በእኛ ዘንድ የነበረች ትእዛዝ ናት እንጂ አዲስ ትእዛዝን እንደምፅፍልሽ አይደለም።",
    "6": "እንደ ትእዛዛቱም እንሄድ ዘንድ ይህ ፍቅር ነው፤ ከመጀመሪያ እንደ ሰማችሁ፥ በእርስዋ ትሄዱ ዘንድ ትእዛዙ ይህች ናት።",
    "7": "ብዙ አሳቾች ወደ አለም ገብተዋልና እነርሱም ኢየሱስ ክርስቶስ በስጋ እንደ መጣ የማያምኑ ናቸው፤ ይህ አሳቹና የክርስቶስ ተቃዋሚው ነው።",
    "8": "ሙሉ ደመወዝን እንድትቀበሉ እንጂ የሰራችሁትን እንዳታጠፉ ለራሳችሁ ተጠንቀቁ።",
    "9": "ለሚወጣ ሁሉ በክርስቶስም ትምህርት ለማይኖር ሰው አምላክ የለውም፤ በክርስቶስ ትምህርት ለሚኖር አብና ወልድ አሉት።",
    "10": "ማንም ወደ እናንተ ቢመጣ ይህንም ትምህርት ባያመጣ በቤታችሁ አትቀበሉት ሰላምም አትበሉት፤",
    "11": "ሰላም የሚለው ሰው በክፉ ስራው ይካፈላልና።",
    "12": "እንድፅፍላችሁ የምፈልገው ብዙ ነገር ሳለኝ በወረቀትና በቀለም ልፅፈው አልወድም፥ ዳሩ ግን ደስታችሁ ፍፁም እንዲሆን ወደ እናንተ ልመጣ አፍ ለአፍም ልናገራችሁ ተስፋ አደርጋለሁ።",
    "13": "የተመረጠችው የእህትሽ ልጆች ሰላምታ ያቀርቡልሻል።"
}